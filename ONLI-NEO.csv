lemma,pos,glossa,examples,etymology
abaya,sost,"Sopravveste tradizionale islamica, di lana pesante perlopiù di colore nero o scuro, lunga fino ai piedi.","in Arabia Saudita le donne non si mostrano in pubblico se non accompagnate da un familiare, salvo rare occasioni, non possono guidare e vanno in giro coperte dalla abaya, la veste nera che lascia scoperti solo gli occhi (Francesca Caferri, Repubblica, 25 novembre 2008, p. 19, R2).","Tipo: Prestito / Arabo, Formanti: abaya (arabo)"
abbassacolesterolo,sost,Chi o che riduce la concentrazione di colesterolo nel sangue.,"I farmaci d'elezione sono le statine, gli abbassacolesterolo che fino a ieri si giudicava conveniente somministrare a chi ha già avuto un infarto, ovvero come misura di prevenzione secondaria, ma che una nota della Commissione unica del farmaco immette ora nella prevenzione primaria. (Giovanni Maria Pace, Repubblica, 5 ottobre 2001, p. 29, Cronaca). ** È la prima volta che vengono dimostrati i benefici di una statina (un farmaco abbassacolesterolo) nel ridurre il rischio di eventi cardio-vascolari nelle donne (studio su 6.801). Venti mg di rosuvastatina al giorno, presi per due anni, hanno ridotto del 46 per cento un mix di eventi cardiovascolari (infarti, ictus, decessi per cause cardiache, procedure di rivascolarizzazione coronarica, angina instabile). (M. R. M., Repubblica, 24 novembre 2009, p. 40, Salute).","Tipo: Composizione / Verbo+nome, Formanti: abbassare, colesterolo"
abbattitore,sost,Frigorifero che abbassa molto rapidamente la temperatura degli alimenti.,"Forni con sistemi di cottura avanzati, cucina a induzione, abbattitori di temperatura per il raffreddamento rapido dei cibi appena cotti permettono un controllo preciso della preparazione e della conservazione, garantendo l'igiene perfetta. (Stampa, 17 dicembre 2010, Aosta, p. 90). ** «In Italia -- spiega Katia Da Ros erede di Irinox e manager della nuova divisione home -- ci sono 4,5 milioni di foodies, persone che viaggiano, si spostano, vanno alla ricerca dei prodotti bio, delle coltivazioni tipiche dei diversi territori, a chilometro zero, coltivati o allevati in un certo modo. Sono attenti a quello che comprano e che mangiano. Ma purtroppo il tempo è oggi una risorsa scarsa, che spesso non ci permette di vivere il buon gusto alimentare e preparare quello che vorremmo». E per sconfiggere l'avarizia del tempo, la Irinox si è inventata Fresco, un prodotto hitech, costruito imitando le prestazioni degli abbattitori di temperatura professionali, ma compatto nelle dimensioni, accessibile nel prezzo, innovativo nelle funzioni. Per la prima volta (l'innovazione è già diventata un brevetto) freddo veloce e caldo lento sono stati messi insieme nella stessa macchina. (Roberta Paolini, Repubblica, 6 giugno 2011, Affari & Finanza, p. XV). ** A tutt’oggi donare il cibo comporta un grande investimento per un ristoratore: le leggi prevedono che il cibo cotto, prima di essere donato, venga trattato con un abbattitore di temperature e inoltre vanno rispettate rigide norme sui mezzi di trasporto nel processo di distribuzione. (F[rancesca] Ce[ccarelli], Giornale d'Italia, 24 maggio 2013, p. 4, Società).","Tipo: Specializzazione, Formanti: abbattitore"
abertzale,agg,"Patriottico, nazionalista.","Molti piangono: sono lacrime di gioia, ma anche di rabbia per il risentimento trattenuto da decenni -- gli anni «insanguinati» per le oltre 800 vittime fatte dall'Eta -- rinfocolato dal pensiero di chi, oggi, non è più qui a festeggiare. La sinistra -- la sinistra basca «abertzale», patriota, nazionalista in lingua euzkadi -- può concedersi il primo bagno di folla. Messi al bando, i reduci della vecchia Herri Batasuna, il braccio politico del gruppo armato, sono riusciti ad uscire dallo spettro dell'illegalità, e ad incassare un risultato che a molti sembrava impossibile. (Daniele Mastrogiacomo, Repubblica, 25 ottobre 2011, p. 53, Politica estera).","Tipo: Prestito / Basco, Formanti: abertzale (basco)"
abito-bustier,loc nom,Abito femminile la cui parte superiore è costituita da un bustino senza spalline e con reggiseno a balconcino.,"Ancora moderne per bene alla Grace Kelly o Audrey Hepburn, come nella stagione scorsa. Sottili, eteree, romantiche ma mai nostalgiche, addirittura avanti con l'abito-bustier tradotto in vernice nera o le décolleté a punta sempre segnate da tocchi fluo. Un addio indimenticabile. (Paola Pollo, Corriere della sera, 26 febbraio 2012, p. 30, Cronache). ** Accanto a al nuovo caposaldo del guardaroba estivo compaiono semplici ed gonne a matita abbinate alle classiche camicie maschili, spettacolari vestiti lunghi in voile con l'entre-deux di pizzo e un indimenticabile abito-bustier in tweed di seta punteggiato da diamanti. (Daniela Fedi, Giornale, 27 settembre 2015, p. 16, Attualità).","Tipo: Composizione / Nome+nome, Formanti: abito, bustier (francese)"
abito-camicia,loc nom,"Abito femminile a forma di camicia, più o meno lunga.","La musa di Marc Jacobs [Sofia Coppola], che per Louis Vuitton ha disegnato anche una linea di borse, esce ed entra dal portone grigio con abito-camicia celeste e sandali a terra. (Maria Teresa Veneziani, Corriere della sera, 27 agosto 2011, p. 29, Cronache).","Tipo: Composizione / Nome+nome, Formanti: abito, camicia"
abito-gioiello,loc nom,Abito femminile riccamente decorato con elementi preziosi.,"[tit.] Dior fa sognare le donne con uno stile da odalisca / In passerella abiti-gioiello che ricordano l’antica Persia / Lanvin sceglie la semplicità con tubi e tagli in sbieco (Giornale, 7 marzo 2009, p. 22, Cronache).","Tipo: Composizione / Nome+nome, Formanti: abito, gioiello"
abito-peplo,loc nom,Abito femminile che richiama i drappeggi di un peplo dell'antica Grecia.,"Donne come dee. […] la moda di quest'estate le aiuta, le porta un po' più in alto. Nell'Olimpo del glamour o nel glamour dell'Olimpo. Si abbandonano così jeans, tailleur ingessati e pantaloni di tutte le fogge e lunghezze. E al loro posto si adottano abiti peplo che lasciano indovinare le forme con giochi di veli trasparenti, drappeggi sinuosi e richiami all'antico. (Irene Maria Scalise, Repubblica, 13 aprile 2008, p. 54, Cronaca). ** L'abito-peplo bianco con drappeggio esibito da Penelope Cruz alla serata degli Oscar è già un ricordo dopo la sfilata di ieri di [Giambattista] Valli. (Francesca Pierantozzi, Messaggero, 4 marzo 2014, p. 23, Moda).","Tipo: Composizione / Nome+nome, Formanti: abito, peplo"
abito-scultura,loc nom,"Abito femminile che si modella sul corpo, con drappeggi e ornamenti che ne fanno un'opera unica e di creatività artistica.","La griffe Ferré è riconosciuta a livello internazionale come uno dei migliori esempi di case di moda che uniscono qualità e stile. Prima della prematura scomparsa nel giugno del 2007, l’azienda Ferré era in costante crescita: decine di collezioni presentate ogni anno, un gran numero di licenze, oltre quattrocento punti vendita nel mondo, un export che sfiora il 75%, un fatturato globale che negli anni d’oro aveva raggiunto i 1.520 miliardi di lire. Il suo stile aveva un’impronta inconfondibile, famosi gli abiti-scultura, era talmente stimato anche degli eterni avversari i francesi, tanto che nel 1989 assunse la direzione artistica della celebre maison Christian Dior. (R[osanna] V[acalebre], Avvenire, 9 febbraio 2011, p. 20, Economia & lavoro).","Tipo: Composizione / Nome+nome, Formanti: abito, scultura"
abito-sirena,loc nom,Abito che fascia il corpo come una seconda pelle e termina con un piccolo strascico che ricorda la coda di una sirena.,"Sapiente uso di colori e tessuti chez Dries van Noten che con ritagli di sete preziose fa abiti sirena da gran sera. (Paola Pollo, Corriere della sera, 4 marzo 2011, p. 35, Cronache).","Tipo: Composizione / Nome+nome, Formanti: abito, sirena"
abito-sottoveste,loc nom,"Abito femminile semplice, disinvolto e insieme provocante, che ricorda una sottoveste.","[Meg Ryan] Non può vivere senza lo slip-dress, l'abito sottoveste, scollatissimo e dalla linea scivolata e la mollettina per i capelli, per fermare il ciuffo ribelle. (Giorgio Dell'Arti, Stampa, 9 luglio 2007, p. 47, Spettacoli). ** Fuori dal coro ma deliziosa la collezione Trussardi è dedicata a Joline, la canzone di Dolly Parton in cui una donna chiede alla bella della contea di non portarle via l'uomo amato. Gaia Trussardi parte da qui per costruire un country mix in chiave contemporanea con bellissimi pigiami in seta principe di Galles sotto ai lunghi cappotti decorati con infilature di pelle, abiti sottoveste in velluto indossati sotto un blazer corsettato e strepitosi calzoni da cavallerizza a vita alta. (Daniela Fedi e Lucia Serlenga, Giornale, 29 febbraio 2016, p. 13, Attualità).","Tipo: Composizione / Nome+nome, Formanti: abito, sottoveste"
abortismo,sost,Posizione propria di chi sostiene la liceità dell’aborto.,"è proprio questo il nocciolo della questione, vale a dire che «uno dei segreti dell’abortismo è parlare dell’aborto senza parlare dell’aborto»: cioè si fa leva sulla particolare situazione della donna gravida, sulle svariate motivazioni che possono indurla all’aborto, senza però ricordarsi il fatto stesso. (Francesca Patton, Adige, 13 settembre 2008, p. 27, Trento).","Tipo: Suffissazione / Denominale, Formanti: aborto, -ismo"
aborto chimico,loc nom,Interruzione volontaria della gravidanza provocata dall'assunzione di farmaci abortivi.,"Altre promesse non onorate: la costituzione di un ambulatorio dedicato all'aborto chimico nel quale avrebbe dovuto trovare posto l'esigua équipe (lui e la sua assistente) guidata da [Nicola] Blasi. Ma -- nonostante le riunioni con l'assessore regionale alla salute Tommaso Fiore e i 32 medici non obiettori di tutta la Puglia per definire una linea comune di intervento in caso di aborto farmacologico -- quel laboratorio non è stato mai inaugurato. (Carmine Festa, Stampa, 16 luglio 2010, p. 21, Cronache Italiane). ** «Quello che emerge da questa brutta storia è che l’aborto chimico non è sicuro -- sottolinea Valter Boero, presidente del Movimento per la Vita Torino --. Certo non una novità: che l’interruzione di gravidanza con la Ru486 abbia registri un tasso di mortalità di dieci volte superiore a quello praticato chirurgicamente è un fatto noto, documentato da numerose ricerche scientifiche e ormai da anni». (V. Dal., Avvenire, 15 aprile 2014, p. 5, Primo piano).","Tipo: Composizione / Nome+aggettivo, Formanti: aborto, chimico"
aborto farmacologico,loc nom,Interruzione volontaria della gravidanza provocata dall'assunzione di farmaci abortivi.,"Convergenze e divergenze vengono confermate dalle parole di Beatrice Lorenzin. «Su questi temi fondamentali c'è un'evidente maggioranza a favore della vita pronta ad esprimersi, dal biotestamento alle forme di aborto farmacologico», dichiara l'onorevole Pdl. (Giovanna Cavalli, Corriere della sera, 17 agosto 2010, p. 11, Politica). ** il 76% delle donne che ricorrono all’aborto farmacologico richiede le dimissioni volontarie dopo la somministrazione della pillola, nonostante l’obbligo della permanenza in ospedale. È uno dei dati contenuti nella relazione annuale sulla 194, trasmessa proprio dal ministro della Salute al Parlamento lo scorso settembre e che dovrebbe esser presentata la prossima settimana in Commissione Affari sociali della Camera. (Avvenire, 11 febbraio 2014, p. 8, Attualità).","Tipo: Polirematica / Nome+aggettivo, Formanti: aborto, farmacologico"
aborto selettivo,loc nom,"Aborto procurato per proteggere la salute della gestante o per sopprimere un feto indesiderato, a motivo per esempio del suo sesso, o per ridurre il numero degli embrioni impiantati nell'utero a seguito di fecondazione artificiale.","quanto avrà contribuito alla felicità dei cinesi la politica del figlio unico, in vigore da decenni, che ha provocato l’aborto selettivo di milioni di bambine? (Giovanni Belardelli, Corriere della sera, 4 marzo 2011, p. 1, Prima pagina).","Tipo: Calco lessicale / Nome+aggettivo, Formanti: aborto, selettivo"
abusivismo commerciale,loc nom,Prevaricazione sistematica delle norme che regolano le attività commerciali.,"Il leader di Confcommercio chiede in particolare una lotta più serrata contro l’abusivismo commerciale, «che è tra le prime ragioni che hanno portato molte delle nostre attività, alcune anche storiche, alla chiusura». Basti pensare, spiega [Giuseppe] Roscioli, «che circa il 20 per cento delle imprese che hanno chiuso nel 2011 annovera tra i motivi la sleale concorrenza degli abusivi». (Fabio Rossi, Messaggero, 16 dicembre 2011, p. 51, Cronaca di Roma). ** E' scontro aperto tra il sindaco [Raffaele] Stancanelli e il Pd sulla lotta all'abusivismo commerciale. (Giuseppe Bonaccorsi, Sicilia, 3 luglio 2012, p. 32, Catania). ** L’ordinanza Alemanno affonda i primi otto locali del centro storico. Chiuderanno entro una settimana e come minimo per cinque giorni, perché occupano spazi esterni senza autorizzazione. Dopo più di due mesi dal provvedimento che ha dichiarato guerra all’abusivismo commerciale, arrivano le prime multe. (Damiana Verucci, Tempo, 15 gennaio 2013, p. 1, Prima pagina).","Tipo: Polirematica / Nome+aggettivo, Formanti: abusivismo, commerciale"
abuso di mercato,loc nom,"Reato commesso nei confronti di chi investe nel mercato finanziario da chi trae profitto da informazioni confidenziali (insider trading), da chi falsa il meccanismo di determinazione dei prezzi degli strumenti finanziari, da chi divulga artatamente informazioni false o ingannevoli.","«Consob si riserva di fare gli accertamenti del caso come ogni qualvolta indiscrezioni di stampa hanno un impatto sui mercati», spiegano le fonti, sottolineando che al momento è molto improbabile l'esistenza di irregolarità «che possano sostanziarsi in un abuso di mercato, e più in particolare nella manipolazione informativa (aggiotaggio, ndr)». «In ogni caso -- viene spiegato -- ulteriori accertamenti verranno fatti nei prossimi giorni». (R. I., Stampa, 8 novembre 2011, p. 3).","Tipo: Calco lessicale / Nome+preposizione+nome, Formanti: abuso, mercato"
acalcistico,sost,(Scherz.) Chi o che non pratica o non segue il calcio.,"L’idea è quella di costruire un club Forza Napoli a Mestre, nella vice capitale della Serenissima. […] La pensata è stata concepita nella pizzeria dei fratelli La Bufala, il locale in corte Marin Sanudo, vero e proprio «covo» di napoletani appassionati della pizza e del calcio. «Il locale è stato solo l’incubatore, ma la sede sarà altrove perché questo posto è ""acalcistico"" e apolitico. Il calcio è una passione personale ma non c’entra niente con il lavoro, qui dentro accogliamo a braccia aperte chiunque» ha detto Salvio Mazzocchi, direttore della pizzeria. (E. T., Gazzettino, 2 aprile 2011, p. XV, Marghera Favaro).","Tipo: Prefissazione, Formanti: a-, calcistico"
accertatore ecologico,loc nom,Chi ha il compito di ispezionare e controllare la correttezza delle operazioni di raccolta e smaltimento ecologico dei rifiuti.,"Chi vorrà diventare un «accertatore ecologico» seguirà un corso di tre mesi al Matitone. Chi supererà l'esame finale riceverà il decreto prefettizio che conferisce la qualifica di guardie particolari giurate per conto di associazioni ambientaliste e animaliste. Poi, incaricate e coordinate dal Comune, inizieranno ad operare sul territorio, in particolare in giardini e parchi: Nervi, Durazzo Galliera a Voltri, Pallavicini a Pegli, Dei Forti, al Peralto. (Stefano Origone, Repubblica, 6 febbraio 2009, Genova, p. X).","Tipo: Polirematica / Nome+aggettivo, Formanti: accertatore, ecologico"
acchiappa-audience,sost,Chi o che riesce a catturare ascolti; con particolare riferimento a trasmissioni radiotelevisive di grande successo.,"C'è invece l'escalation verbale e poi politica usata da abili arruffapopolo e acchiappa audience per capitalizzare sulle ansie di milioni di cittadini legittimamente angosciati dalla crisi materiale e morale di questa America post 11/9 e mai davvero rassegnati alla novità di quell'africano alla Casa Bianca. (Vittorio Zucconi, Repubblica, 10 gennaio 2011, p. 1, Prima pagina).","Tipo: Composizione / Verbo+nome, Formanti: acchiappare, audience (inglese)"
acchiappacervelli,agg,Che tende a trattenere o a riportare in Italia scienziati e ricercatori che potrebbero andare o sono andati all'estero in cerca di condizioni più favorevoli al loro lavoro.,"Il suo pallino è scoprire nuove cure per le patologie urologiche con studi di genetica molecolare. Così [Petter] Hedlund, 41 anni compiuti l'altroieri, si è trasferito a lavorare qui. Una scelta controcorrente. Non è il solo. Nell'Italia dagli scienziati in fuga, infatti, in città nasce un centro acchiappa-cervelli. L'idea è di Patrizio Rigatti, urologo di fama e medico di politici come Bettino Craxi e Silvio Berlusconi. (Simona Ravizza, Corriere della sera, 14 settembre 2009, p. 5).","Tipo: Composizione / Verbo+nome, Formanti: acchiappare, cervello"
acchiappafemmine,sost,"(Scherz. Iron.) Donnaiolo, seduttore.","sabato 9 gennaio, «Io canto» farà i conti con il varo di «Ballando con le stelle», il dance-contest di Milly Carlucci che stavolta ha fatto il colpo gobbo di arruolare il bel Ridge di «Beautiful», uno che da un quarto di secolo espone la sua mascellona acchiappafemmine. Ridge, al secolo Ron Moss, dovrà dimostrare che, oltre a essere il bello di «Beautiful», la soap pomeridiana di Canale 5 (che continua a raccogliere una nutrita legione di fans), può essere anche il «mejo tacco de Raiuno». (Marco Molendini, Messaggero, 19 dicembre 2009, p. 70, Telecomando).","Tipo: Composizione / Verbo+nome, Formanti: acchiappare, femmina"
acchiappa-incarichi,sost,(Iron.) Chi o che si adopera in ogni modo per ottenere incarichi.,"Garanzie di «padanità» d'area circa [Michele] Ugliola, agli occhi degli imprenditori che sborsavano soldi, secondo la prospettazione dell'accusa sarebbero arrivate anche dal rapporto con un'avvocatessa brianzola amica di vecchia data dell'architetto acchiappa-incarichi e come lui innamorata dell'Egitto (dove hanno entrambi casa seppure in due località diverse), Monica Casiraghi, ex vicesindaco leghista di Lissone, (Luigi Ferrarella, Corriere della sera, 8 marzo 2012, p. 20). ** [tit.] Sfottò sul web per [Michele] Emiliano l'acchiappa incarichi (Repubblica, 28 giugno 2014, p. 1, Prima pagina).","Tipo: Composizione / Verbo+nome, Formanti: acchiappare, incarico"
acchiappalettori,agg,Che tende a catturare l'attenzione e l'interesse dei lettori.,"«Non incoraggiate il romanzo», ammonisce Alfonso Berardinelli nel libro appena uscito per Marsilio con questo perentorio titolo. Perché «oggi» è «più genere editoriale che letterario», anche se «come trappola acchiappa-lettori resta la forma più efficace per diffondere informazioni e idee». (Mario Baudino, Stampa, 25 marzo 2011, p. 45, Società e Cultura).","Tipo: Composizione / Verbo+nome, Formanti: acchiappare, lettore"
acchiappapubblico,agg,Che mira a catturare l'interesse del pubblico.,"Quest'anno tornano anche due autori, come il portoghese David Machado e il gallese Cynan Jones che, proprio grazie all'iniziativa mantovana «Scritture giovani», hanno trovato un editore italiano. Accanto a questo, ovviamente, ci devono essere anche i nomi acchiappapubblico, le star in grado di esaurire in breve tempo i biglietti. E ci saranno, naturalmente. (Cristina Taglietti, Corriere della sera, 30 giugno 2010, p. 41).","Tipo: Composizione / Verbo+nome, Formanti: acchiappare, pubblico 2 [s. m.]"
acchiappascolti,agg,Capace di catturare ascolti; con particolare riferimento a trasmissioni radiotelevisive.,"Maria De Filippi, autrice, produttrice, conduttrice «acchiappa ascolti» delle reti Mediaset, torna in prima serata con la nona edizione di «Amici», il talent show che vanta numerose imitazioni e che è diventato un vero fenomeno di costume. (Emanuela Castellini, Adige, 17 gennaio 2010, p. 11, 24 Ore spettacoli).","Tipo: Composizione / Verbo+nome, Formanti: acchiappare, ascolto"
acchiappasmog,agg,"Che raccoglie lo smog presente nell'aria, rivelandone la presenza e la consistenza.","non è una novità che gli alberi vengano usati non solo come arredo urbano, ma anche per mitigare gli impatti del traffico e per riassorbire un po' di quella Co2 che sta facendo surriscaldare la Terra. Però, come acchiappa-smog, non tutte le piante sono uguali. (Luca Angelini, Corriere della sera, 23 novembre 2009, p. 7).","Tipo: Composizione / Verbo+nome, Formanti: acchiappare, smog (inglese)"
acchiappasogni,sost,Talismano da appendere al capo del letto per propiziare il sonno.,"Molti sono già al lavoro. Tutto deve essere pronto per il 20 maggio. Quel giorno, per le strade del borgo medievale di Costigliole saranno appesi «acchiappasogni» e «scacciapensieri». Di cosa si tratta? Lo spiegano i genitori che hanno ideato l'evento e ne stanno seguendo l'organizzazione: «Vogliamo aggiungere un tocco di fantasia e musica alle vie del nostro antico centro storico e così abbiamo pensato agli ''acchiappasogni'', cioè a quei sonaglietti che di solito vengono appesi alle finestre, sui balconi o sulle culle che producono suoni delicati quando sono mossi dal vento. Dedicheremo quella giornata ai sogni». (Stampa, 4 marzo 2012, Cuneo, p. 68).","Tipo: Composizione / Verbo+nome, Formanti: acchiappare, sogno"
acchiappasoldi,agg,"Ideato, fatto per incassare soldi.","«L'escalation di vandalismo non è contrastata. C'è l'idea che a Villa Borghese si possa fare di tutto. Non si vuole tutelare questo patrimonio unico. Perde importanza l'interesse comune. Tutti vogliono far soldi. Ecco, la villa è diventata una macchina acchiappasoldi» [Carlo Ripa di Meana intervistato da Laura Serloni]. (Repubblica, 18 luglio 2010, Roma, p. IX).","Tipo: Composizione / Verbo+nome, Formanti: acchiappare, soldo"
acchiappavoti,sost,"Chi o che è capace di catturare voti in una competizione elettorale, attirando consensi.","Al massimo si può nutrire qualche dubbio sulla tempistica, ossia su quando il Pdl verrà schierato nell'arena elettorale. Cioè quando [Silvio] Berlusconi riterrà utile usarlo come macchina acchiappavoti. Ma per quanto riguarda l'esistenza, non dovrebbero esserci più incertezze: il Pdl esiste. (Edmondo Berselli, Repubblica, 22 agosto 2007, p. 1, Prima pagina). ** Il Cavaliere naviga, ma per il resto è fermo. Si supponeva che dopo aver graziosamente lasciato le patate bollenti al «governo dei tecnici» lui sarebbe ridisceso in campo. È vero che il suo partito oramai sta al 22 per cento. Ma contava sull'effetto trainante del suo rientro e sulla sua indubbia bravura di acchiappavoti. (Giovanni Sartori, Corriere della sera, 17 settembre 2012, p. 1, Prima pagina). ** [Pier Luigi] Bersani, a parte la bonomia dell'umorismo emiliano, una carta da giocare ce l'ha: ed è Matteo Renzi, un naturale acchiappa voti, potenzialmente così efficace che -- ricordiamo -- fu chiamato in tempi non sospetti nell'ospitale dimora di Arcore, dove però rifiutò il reclutamento. Vedremo, vedremo. (Gino Agnese, Tempo, 14 gennaio 2013, p. 14, Lettere & Commenti). ** Le apparizioni televisive si fanno sempre più rare e Grillo trova sfogo negli spettacoli dal vivo, in cui arriva persino a distruggere i computer sul palco in segno di disprezzo nei confronti delle nuove tecnologie. Proprio lui, che attraverso Internet poi costruirà quella galassia «acchiappavoti» chiamata Movimento 5 Stelle. (L[uca] Maz[za], Avvenire, 19 aprile 2017, p. 9, Attualità).","Tipo: Composizione / Verbo+nome, Formanti: acchiappare, voto"
acciuffabile,agg,"Che si può afferrare, raggiungere.","Ha qualche recriminazione nei confronti dell'Alessandria? «Rimpiango solo di essere stato esonerato a quattro giornate dal termine, con il Prato ancora acciuffabile e la promozione a portata di mano. Una decisione di patron Boiardi, non condivisibile, dal momento che eravamo secondi a tre punti e potevamo ancora farcela. E soprattutto il gioco era convincente» [Oscar Piantoni intervistato da Rodolfo Castellaro]. (Stampa, 11 ottobre 2008, Alessandria, p. 66).","Tipo: Suffissazione / Deverbale, Formanti: acciuffare, -abile"
accordicchio,sost,"Compromesso, patto al ribasso.","Per [Rosy] Bindi il nuovo Ulivo proposto da [Pier Luigi] Bersani deve aprirsi alle forze moderate del Paese: «Noi diciamo che anche l’Udc di [Pier Ferdinando] Casini debba entrare in questa nuova forza, si è aperta una possibilità di prospettiva e incontro per costruire una alternativa di governo. Sulle elezioni [Silvio] Berlusconi bluffa, ha paura delle elezioni, le minaccia perché vuole gli “accordicchi” nella sua maggioranza. Il presidente del consiglio sa che non vincerebbe». (Adige, 4 settembre 2010, p. 3, Attualità). ** A sinistra, se [Silvio] Berlusconi ordinerà ai suoi di staccare la spina e se lo seguiranno senza fiatare, tenteranno un accordicchio con pezzetti di Parlamento, modello governo Prodi 2006- 2008, che campò malamente con il voto dei senatori a vita. (Francesco Storace, Giornale d'Italia, 11 settembre 2013, p. 1, Prima pagina). ** bisogna andare a prendere «i voti degli altri e non i leader» con «accordicchi» da prima e, anche seconda, Repubblica. (Claudio Marincola, Mattino, 4 febbraio 2014, p.7, Primo Piano).","Tipo: Suffissazione / Denominale, Formanti: accordo, -icchio"
accountability,sost,Responsabilizzazione e trasparenza nel corretto uso delle risorse e nella produzione di risultati rispondenti agli scopi istituzionali.,"Nella terza fase le scuole e i dirigenti scolastici saranno nuovamente valutati dai nuclei esterni, che ne apprezzeranno i risultati raggiunti. Le relative informazioni saranno pubblicate sul servizio «scuola in chiaro», ai fini della trasparenza e della «accountability». (Mario D'Adamo, Italia Oggi, 14 febbraio 2012, p. 35). ** La contestuale partecipazione dei singoli Comuni nel «governo» del modulo base (funzioni di prestazione) e in quello del Libero Consorzio di Comuni (funzioni di regolazione) costituisce quel presidio di accountability (sostanziale, e non come mera sequenza di atti formali) essenziale a una governance integrata. (Renato D'Amico, Sicilia, 24 gennaio 2014, p. 17, Noi Oggi). ** Su tre punti i competitor dei Cinque Stelle devono al più presto elaborare e presentare idee nuove, che al momento non si vedono affatto: sull’accountability del governo della cosa pubblica, per frenare la corruzione; sulla partecipazione democratica dei cittadini, per fermare il disgusto verso il potere; sul finanziamento di politiche attive per aiutare i giovani a trovare un lavoro, per combattere la disperazione. (Antonio Polito, Corriere della sera, 17 febbraio 2017, p. 1, Prima pagina).","Tipo: Prestito / Inglese, Formanti: account (inglese), -ability (inglese)"
acquabomber,sost,Attentatore che inietta sostanze tossiche nelle bottiglie di acqua minerale in vendita nei supermercati.,"Ha bevuto un sorso d’acqua dalla bottiglietta appena acquistata a un distributore e si è accasciata a terra. Con un dolore lancinante allo stomaco. La faccenda si è risolta bene e in tempi brevi, ma l’incubo acqua-bomber ieri mattina è tornato nella Capitale nella sede del XIII municipio, quello di Ostia. (Fabiana Ferri, Libero, 13 maggio 2009, p. 49, Roma).","Tipo: Composizione / Nome+nome, Formanti: aqua (inglese), acqua, bomber (inglese)"
action-fantasy,loc nom,Film d'azione con ambientazione fantastica e immaginaria.,"Il «cattivo» finge di cercare armi di distruzione ma mira a riavvolgere il tempo con una clessidra magica. Il principe adottivo calunniato salva il mondo. Da un videogame cult, a sorpresa, uno dei più begli action-fantasy degli ultimi anni. Leggero, acrobatico, tonitruante e funzionale. Mezza stella in più per il cast. (F[ilippo] M[azzarella], Corriere della sera, 7 luglio 2010, ViviMilano, p. 44).","Tipo: Prestito / Inglese, Formanti: action (inglese), fantasy (inglese)"
action-thriller,loc nom,Thriller che presenta anche elementi caratteristici dei film d'azione.,"Scene da film d'azione, e infatti proprio di un film si tratta: un action thriller di cui tre delle scene principali e più spettacolari sono state girate ieri pomeriggio a partire dalle 14 nelle campagne di Robbio Lomellina, (Claudio Bressani, Stampa, 13 maggio 2011, Novara, p. 59).","Tipo: Prestito / Inglese, Formanti: action (inglese), thriller (inglese)"
activation order,loc nom,Comando d'inizio di azioni militari.,"La guerra in Kosovo si avvicinava: una ragione in più per appoggiare il governo D'Alema da parte di [Francesco] Cossiga. «Era evidente che non si poteva andare alle elezioni mentre il nostro esercito era allertato, l'ultimo atto del governo Prodi fu l'activation order. Cossiga sapeva quello che stava per succedere come lo sapevo anch'io. E rivendico quella storia, magari non si sarebbero dovute bombardare le città, i treni... E su questo ci fu un forte dissenso tra noi e gli americani. Ma bisognava fermare quella strage che aveva provocato 350 mila morti nei Balcani. Dal punto di vista etico e politico quella fu una scelta giusta» [Massimo D'Alema intervistato da Riccardo Barenghi]. (Stampa, 18 agosto 2010, p. 5).","Tipo: Prestito / Inglese, Formanti: activation (inglese), order (inglese)"
ad,sost,Acronimo di amministratore delegato.,"Il ministro dell'Economia [Tommaso Padoa-Schioppa], in un'intervista al «Sole 24 Ore», critica l'a.d. di Intesa Sanpaolo, Corrado Passera, per gli attacchi al Governo sulla scelta di Air France. «Ha assunto posizioni che lasciano stupefatti» e Intesa non ha preso «alcun impegno finanziario». (Gianni Dragoni, Sole 24 Ore, 3 febbraio 2008, p. 1, Prima pagina). ** «Se il cuore della Fiat è e resterà in Italia, la nostra testa deve essere in più posti: a Torino per gestire le attività europee, a Detroit per quelle americane, ma anche in Brasile e, in futuro, una in Asia», ha precisato [Sergio] Marchionne. Parole che pesano come macigni, perché quello che l’ad identifica come «cuore» è legato per lo più al passato (la tradizione del marchio) mentre quello che bolla come «testa» (il centro direzionale e operativo) rappresenta il futuro. (Gianni Del Vecchio, Europa, 16 febbraio 2011, p. 4, Primo Piano). ** Tutti contro l’Ad italo-canadese: governo, partiti, sindacati, grande stampa sedicente d’opinione, telegiornali di regime e compagnia cantante. (Giuliano Cazzola, Tempo, 4 novembre 2012, p. 1, Prima pagina). ** Per Walter Ruffinoni, ad di Ntt Data Italia le istituzioni cinesi hanno invece «tutti gli strumenti per governare il rallentamento dell'economia reale». Quanto al fenomeno dei migranti, «purtroppo è destinato a durare». Ma a Cernobbio ci penseranno dall'anno prossimo. (Camilla Conti, Giornale, 5 settembre 2015, p. 4, Il Fatto).","Tipo: Acronimo, Formanti: amministratore, delegato"
adozione mite,loc nom,"Affidamento di minori tendente a assicurare l'assistenza, all'interno di un nucleo familiare, a bambini ancora non adottabili.","Di fatto, dunque, l'adozione aperta in Italia non è molto praticata sebbene ci siano stati dei tentativi in questa direzione come l'adozione mite (forma di adozione aperta) praticata del Tribunale per i minorenni di Bari che è anche stata oggetto di un progetto di legge in Parlamento poi abbandonato. (Gaia Passerini, Corriere della sera, 25 agosto 2012, p. 45).","Tipo: Composizione / Nome+aggettivo, Formanti: adozione, mite"
adultescente,sost,"Persona adulta che si comporta con modi giovanili, talvolta compiacendosi di ostentare interessi e stili di vita da adolescente.","[tit.] [François] Bégaudeau, gli «adultescenti» vogliono dolcezza [testo] [...] Ma con Bégaudeau siamo in Francia, e nella terra di nessuno che li separa dai ventenni, i giovani sui trent'anni, marchiati acutamente come «adultescenti», qualche passetto avanti sembrano averlo fatto: reggendosi comunque a malapena, ebbri delle carenze che ormai sembrano diventate tema di moda. Alla ricerca, se non proprio della dolcezza (sarebbero indispensabili intelligenza e coscienza), almeno di un certo equilibrio. (Alberto Bevilacqua, Corriere della sera, 13 febbraio 2010, p. 52, Cultura). ** i bambini e anche gli anziani se la cavano mentre gli adulti sono per paradosso l’anello debole, faticano ad affermarsi, dal punto di vista economico e psicologico. Se gli anni non hanno più età, quand’è che finalmente si diventa grandi? Sociologi e psicologi hanno inventato una nuova definizione per chi va avanti con gli anni ma non con la testa, «adultescenti», adulti ragazzini che quando si sposano trascinano nella nuova famiglia anche la mamma. (Maria Lombardi, Messaggero, 16 febbraio 2014, p. 1, Prima pagina). ** [tit.] Fauve, i quattro francesi «adultescenti» del rock che spopolano in rete [testo] [...] Il loro disco -- undici titoli per quaranta minuti di rock, hip-hop, slam e spoken words -- è come un diario di un gruppo di «adultescenti» senza più desideri, in cerca di nuovi valori. Nessuna ironia, né spirito sovversivo. Uomini qualunque per fan qualunque. (Laura Putti, Repubblica, 5 marzo 2014, p. 51, R2 Spettacoli).","Tipo: Adattamento, Formanti: adultescent (inglese)"
adultizzare,verb,"Rendere adulto, far diventare precocemente adulto.","C'è una corsa ad «adultizzare» i ragazzi così nei consumi come negli abiti, nel tempo libero come negli strumenti della comunicazione. Bimbetti di sette anni smanettano cellulari. Sul mercato «border line» si trovano motorette giapponesi non omologate che, presentate come giocattoli ma pronte a saettare come bolidi, finiscono nelle mani dei ragazzini (e la tragedia avvenuta l'altro ieri nel Lazio ci ammonisce, purtroppo, sulle possibili conseguenze). (Gaspare Barbiellini Amidei, Corriere della sera, 31 luglio 2006, p. 1, Prima pagina). ** Nascono addirittura scuole che, trasformando l’aggettivo adulto in verbo: vogliono «adultizzare» gli ex ragazzi che vivono ancora coi genitori insegnando loro a rifare i letti, riparare i guasti, prendersi cura della propria salute. (Massimo Gaggi, Corriere della sera, 24 marzo 2017, p. 25, Analisi & commenti).","Tipo: Suffissazione / Deaggettivale, Formanti: adulto, -izzare"
adultocentrico,agg,Che pone al centro dei propri interessi chi è adulto; fatto a uso e consumo degli adulti.,"«È necessario creare spazi, ma non che siano troppo separati, ai bambini piace guardare quello che fanno gli adulti, non solo giocare tra di loro. Abbiamo una visione adultocentrica delle città, a volte per i bambini basta poco, sono in grado di utilizzare qualsiasi stimolo per giocare». Quindi? «È bene creare città più fruibili, perché i bambini vanno visti come cittadini, utenti ma a volte a ""togliere spazi"" sono anche i genitori che non promuovono abbastanza l'autonomia dei figli» [Monica Verceri intervistata da M. C.]. (Repubblica, 6 novembre 2009, p. 31, Cronaca). ** «Prendiamo, ad esempio, l’assurdità dell’utero in affitto, come possibilità non troppo remota seppur camuffata. Mi chiedo perché non viene data pubblicità alle tante controversie -- non solo giuridiche -- che si accompagnano a questa pratica? Ho l’impressione che la nostra società e le soluzioni che attraversano la proposta di legge siano “adultocentriche”: il “diritto” al figlio, la pretesa in alcuni casi di volerne determinare le fattezze fisiche e le qualità interiori mi sembrano pratiche eugenetiche, non molto lontane da quelle universalmente condannate nel secolo scorso e che portavano un nome tristemente noto» [Nunzio Galantino intervistato da Luigi Accattoli]. (Corriere della sera, 13 gennaio 2016, p. 1, Prima pagina).","Tipo: Confissazione / Suffissoide, Formanti: adulto, -centrico"
adware,sost,"Software scaricato dall'utente sul proprio computer, in modo spesso inconsapevole, ideato per inviare periodicamente, durante la navigazione in Internet, messaggi pubblicitari non richiesti.","I dirigenti di Qtrax dicono che la tecnologia per la gestione dei diritti digitali consentirà di contare il numero di volte che il brano viene ascoltato, per ricompensare in modo equo gli artisti e i detentori dei diritti, senza restrizioni d'uso da parte dei consumatori. La società si è particolarmente impegnata nel garantire che la sua rete sia priva di spyware o adware come i pop-up comuni su molte reti «peer-to-peer». (Anna Masera, Stampa, 28 gennaio 2008, p. 32, Spettacoli).","Tipo: Prestito / Inglese, Formanti: adware (inglese)"
aennino,sost,Appartenente o sostenitore del partito di An (Alleanza nazionale); a esso relativo.,"Il centrodestra del 2001-2006 fu il primo ad attuare l’accorpamento, ed anche allora [Giulio] Tremonti venne accusato di eccesso di potere. Ma una coalizione più ampia, con i centristi di [Pier Ferdinando] Casini e gli aennini di [Gianfranco] Fini, e la Forza Italia un po’ più partito e un po’ meno predellino, bilanciò quel potere. Fin troppo: Tremonti fu costretto alle dimissioni. (Marlowe, Tempo, 28 giugno 2011, p. 1, Prima pagina). ** Un gruppo di iscritti e amministratori radunati attorno all'attuale vicesindaco Vito Giacino vorrebbe sostenere la ricandidatura del primo cittadino uscente, il leghista Flavio Tosi, in contrapposizione con il Pdl -- a «trazione» aennina -- che invece correrà in autonomia. (Claudio Del Frate, Corriere della sera, 11 marzo 2012, p. 12, Primo Piano). ** I missini smisero di essere tali: divennero aennini. Sparirono saluti romani e labari. Anzi, riapparvero in qualche funerale (che [Gianfranco] Fini e i suoi dovevano abbandonare prima che risuonasse lo stentoreo «Presente!» con braccio teso) e quando un gruppo di ex fascisti, o postfascisti, o fascisti salutarono con entusiasmo Gianni Alemanno che aveva vinto le elezioni a Roma. (Pierluigi Battista, Corriere della sera, 22 marzo 2016, p. 15, Politica).","Tipo: Suffissazione / Denominale, Formanti: An, -ino 2 [Appartenente a, relativo a]"
aennista,sost,Appartenente o sostenitore del partito politico di An (Alleanza nazionale).,"Ma [Silvio] Berlusconi è stato anche l’uomo che da un certo momento in poi ha attenuato la sua carica. Che cosa gli rimproverano gli appassionati di com’era una volta? […] Sulle questioni sociali si è fatto intrappolare da una visione solidarista portata da cattolici, aennisti, forze sindacali di complemento che cercano di dare una risposta di maniera ai problemi del paese. (Foglio, 12 novembre 2004, p. 1, Prima pagina). ** come non cogliere, nel pacchetto sulla sicurezza, il medesimo contrasto fra centralismo e federalismo? Visto che la Lega ha mobilitato le sue «ronde padane», in nome dell'autodifesa comunitaria. Mentre, a sostegno dell'ordine in ambito locale, il governo -- e in particolare la famiglia AeNnista, rappresentata dal ministro della Difesa [Ignazio] La Russa -- ha stabilito l'intervento dell'esercito, nientemeno. (Ilvo Diamanti, Repubblica, 29 giugno 2008, p. 1, Prima pagina).","Tipo: Suffissazione / Denominale, Formanti: An, -ista"
aereo blu,loc nom,Aeromobile riservato all'uso delle alte cariche dello Stato.,"[tit.] Si scrive sicurezza si legge privilegio / Inglesi low cost, italiani aereo blu (Corriere della sera, 30 maggio 2011, p. 34, Idee & opinioni). ** Tra le altre misure, il 10% di rimborsi in meno ai partiti (si arriva al 30% cumulando norme precedenti), auto blu di cilindrata fino ai 1600 cc, aerei blu solo per le alte cariche, election day obbligatoria, esclusi i referendum, stipendi dei politici ai livelli europei, 20% di minori stanziamenti per Cnel, Csm, Consob, Corte dei Conti, Authority. (V. Co., Repubblica, 5 luglio 2011, p. 9). ** [tit.] Il governo lascia a terra gli aerei blu / Arrivano le nuove regole: si usano solo in casi eccezionali (Tempo, 8 giugno 2013, p. 7, Primo Piano). ** Andare a casa in aereo blu non è certo consentito dalla legge, a meno che non si dimostri che in quel luogo non si possa arrivare con altri mezzi o che i voli di linea costino alle casse dello Stato (cosa certamente impossibile) più di un volo blu. (Ch[iara] G[iannini], Giornale, 10 marzo 2017, p. 7).","Tipo: Polirematica / Nome+aggettivo, Formanti: aereo, blu"
aerodisperso,agg,"Che è disperso nell'atmosfera, nell'aria.","L'obiettivo è migliorare le conoscenze degli aspetti ambientali e sanitari del particolato fine e ultrafine aerodisperso per indagare, in particolare, le possibili connessioni tra i dati ambientali e quelli di tipo sanitario ed epidemiologico. (Resto del Carlino, 30 giugno 2012, p. 15, Ravenna).","Tipo: Confissazione / Prefissoide, Formanti: aero-, disperso"
aerogel,sost,Sostanza solida e spugnosa molto soffice e leggera.,"Nei giorni scorsi è stata annunciata la scoperta, da parte di un gruppo di chimici americani, di una «materia plastica» espansa ottenuta per reazione della caseina del latte con aldeide glicerica, con aggiunta di una speciale argilla. Si forma un materiale solido spugnoso, a bassa densità, fino ad un decimo di quella dell'acqua, resistente all'urto e alla pressione, detto aerogel, (Giorgio Nebbia, Gazzetta del Mezzogiorno, 18 gennaio 2011, p. 17). ** Potrebbe un giorno viaggiare nello spazio il materiale innovativo messo a punto da alcuni ricercatori dell’Università di Pavia, che analizzando in laboratorio le incredibili performances di uno scarto della lavorazione risicola -- tipica del loro territorio -- hanno deciso di costituire una società per lo sviluppo e la commercializzazione del primo aerogel ecologico. (D[aniele] Gar[avaglia], Avvenire, 18 agosto 2015, p. 15, Economia & lavoro).","Tipo: Confissazione / Prefissoide, Formanti: aero-, gel"
Aeroplanino,sost,"Soprannome del calciatore e allenatore Vincenzo Montella che evoca la corsa a braccia aperte, in forma di ali di un aereo, compiuta sul campo di gioco dopo aver segnato un gol.","[tit.] L'Aeroplanino vola basso / «Non ci montiamo la testa» / Montella: «Il vero metro di valutazione? Il nostro confronto con le pari grado» (Sicilia, 30 ottobre 2011, p. 25, Lo Sport).","Tipo: Antonomasia, Formanti: aeroplano, -ino 1 [Piccolo]"
affidamento condiviso,loc nom,"Istituto giuridico che prevede l'affidamento di un figlio a entrambi i genitori separati o divorziati, disgiungendo l'esercizio della potestà genitoriale sulla base degli accordi raggiunti tra i genitori stessi.","La legge 54 del 2006 ha sancito la fine dell’affidamento ad un solo genitore che era, nei grandi numeri, quasi sempre la madre e ha aperto le porte all’affidamento condiviso. La prassi abituale è che il bambino è ora affidato ad entrambi i genitori. (Cesare Rimini, Corriere della sera, 31 ottobre 2009, p. 25, Cronache). ** Crescono le separazioni con affido condiviso dei figli circa l'89% del totale e quelle in cui la casa coniugale è assegnata alla moglie. Ma dal sì all'addio la strada da percorrere insieme è molta. (Valeria Arnaldi, Messaggero, 15 novembre 2016, p. 16, Cronache).","Tipo: Polirematica / Nome+aggettivo, Formanti: affidamento, affido, condiviso"
affidamento congiunto,loc nom,"Istituto giuridico che prevede l'affidamento di un figlio a entrambi i genitori separati o divorziati, non disgiungendo in nessun caso l'esercizio della potestà genitoriale.","L'imputato e la donna da cui ha avuto un bambino si sono separati da qualche tempo e lui non riesce a vedere il figlio con la frequenza che vorrebbe. Una storia che si ripete spesso nelle separazioni che non prevedono l'affidamento congiunto. (Stampa, 25 settembre 2007, Biella, p. 63).","Tipo: Polirematica / Nome+aggettivo, Formanti: affidamento, congiunto"
affidamento esclusivo,loc nom,"Istituto giuridico che prevede l'affidamento di un figlio a uno dei genitori separati o divorziati, consentendo che l'altro goda del diritto di visita al minore in tempi prestabiliti.","Le madri separate hanno perso l’abitudine di chiedere l’affidamento esclusivo e hanno cominciato a vivere più responsabilmente la pari genitorialità. L’interesse del minore è diventato il canone base per decidere non solo l’affidamento, ma soprattutto le varie controversie, discussioni e polemiche che possono pur nascere tra genitori separati o divorziati. (Cesare Rimini, Corriere della sera, 31 ottobre 2009, p. 25, Cronache). ** Lei ha una relazione, lui chiede la separazione per colpa del coniuge e l'affido esclusivo dei figli, il giudice gli dà torto e ordina l'affido condiviso. Il copione, seppure doloroso e carico della solita enorme quantità di colpe rinfacciate, sembra abbastanza usuale. (Fabio Albanese, Stampa, 30 dicembre 2010, p. 21, Cronache Italiane).","Tipo: Polirematica / Nome+aggettivo, Formanti: affidamento, affido, esclusivo"
affidamento in house,loc nom,"Affidamento diretto: gestione di servizi per i cittadini, affidata in proprio a entità di diritto pubblico.","Sull’acqua giace in Parlamento una proposta di legge -- primi firmatari Pier Luigi Bersani e Dario Franceschini -- che è largamente condivisibile. In pratica, essa crea un regolatore nazionale forte e, pur aprendo la porta per gli affidamenti in house, il suo impianto resta coerente con l’approccio riformista che è alla base anche del decreto Ronchi-Fitto. (Foglio, 14 giugno 2011, p. 3).","Tipo: Polirematica / Nome+preposizione+nome, Formanti: affidamento, house (inglese)"
affittopoli,sost,Scandalo relativo alle case di proprietà di enti pubblici o economici assegnate in affitto a personaggi eccellenti con condizioni di favore.,"Affitti a prezzi irrisori, vendite con valori inferiori alle stime, sedi di partito dentro a locali dati in concessione ad associazioni culturali. Nella «affittopoli» , o «svendopoli» romana, saltano fuori i tabulati delle cartolarizzazioni fatte dal Comune di Roma tra il 2001 e il 2008. (Ernesto Menicucci, Corriere della sera, 4 marzo 2011, p. 28, Cronache). ** [tit.] Affittopoli, nuovi guai per [Ignazio] Marino [testo] L'«Affittopoli» capitolina si arricchisce di un nuovo risvolto giudiziario. La Romeo Gestioni spa, affidataria della gestione delle case popolari del Comune di Roma, ha presentato formale denuncia alla Procura della Repubblica capitolina per accertare eventuali violazioni della normativa sugli appalti. (Gian Maria De Francesco, Giornale, 24 febbraio 2015, p. 6, Interni). ** l’elenco di questi comportamenti di illegalità diffusa potrebbe essere molto lungo. [...] Poi ci sono naturalmente i dati sull’evasione fiscale, sull’abusivismo edilizio, sulle false pensioni di invalidità e così via. E le tante affittopoli italiane, cioè i casi in cui gli immobili pubblici sono stati assegnati a un affitto di favore o semplicemente ridicolo, quando non occupati e basta. (Giovanni Belardelli, Corriere della sera, 28 marzo 2017, p. 32, Analisi & commenti).","Tipo: Confissazione / Suffissoide, Formanti: affitto, -poli 2 [Scandalo]"
affluenza record,loc nom,"Affluenza molto elevata, senza precedenti.","Sovraffollate anche le strade dello shopping, complice il secondo giorno di saldi. Alla fermata Spagna della metropolitana, intorno alle 17, è stato il caos: imbuto in vicolo del Bottino, causato dall'affluenza record di passeggeri in uscita. (Maria Egizia Fiaschetti, Corriere della sera, 7 gennaio 2012, Cronaca di Roma, p. 5).","Tipo: Composizione / Nome+nome, Formanti: affluenza, record (inglese)"
afroblues,sost,Genere musicale che fonde le sonorità del blues con i ritmi della musica africana.,"La scaletta raggruppa capolavori jazz e soul, brani afroblues e afrobeat, più alcune canzoni di Nina [Zilli] fra cui il singolo d'esordio «50 mila» e la sanremese «Per sempre». (Luca Benedetti, Corriere della sera, 17 luglio 2013, p. 39, Spettacoli).","Tipo: Prestito / Inglese, Formanti: afro- (persiano), blues (inglese)"
afrocentrismo,sost,Concezione dell'Africa come fulcro di equilibri politici.,"A parte l'«afrocentrismo» di [Martin] Bernal -- già criticato da Mary Lefkowitz -- resta indubbio che, sino ad allora, i padri delle civiltà e della «prisca sapienza» erano ritenuti gli egiziani e i semiti. Entrambi potevano vantare le più antiche tradizioni culturali e religiose, monumenti identitari diventati archetipi (le piramidi e il tempio di Salomone) e le lingue più vicine agli dei o a Dio: i geroglifici e la lingua ebraica. (Pierluigi Panza, Corriere della sera, 12 ottobre 2011, p. 38, Cultura).","Tipo: Confissazione / Prefissoide/suffissoide, Formanti: afro- (persiano), -centrismo"
afrodiscendente,agg,Che ha origini africane.,"In una delle zone a più alta biodiversità del pianeta [il Chocó], ricca di foreste e di flora e fauna uniche, abitata da centinaia di comunità indigene ed «afrodiscendenti» -- dedite alla raccolta, all'agricoltura ed alla pesca e organizzate secondo usi e costumi tradizionali -- sbarcano negli anni '60 i primi investitori interessati a implementare la monocoltura di palma africana. (Marica Di Pierri, Unità, 25 luglio 2011, p. 30, Mondo). ** È una questione su cui [Igiaba] Scego, 41 anni, ha a lungo lavorato, affrontandola pure nell'ultimo recente romanzo «Adua». «Tra i tanti temi contenuti nel libro c'è anche questo: la discesa di Adua, la protagonista, verso gli stereotipi appiccicati ai corpi afrodiscendenti dal colonialismo». (Alessandra Coppola, Corriere della sera, 14 novembre 2015, p. 31, Tempi liberi).","Tipo: Confissazione / Prefissoide, Formanti: afro- (persiano), discendente"
afropessimismo,sost,Visione pessimistica sulle capacità di sviluppo del continente africano.,"«Sono affetto da afropessimismo? Forse. Lo spero. Lo spero, sì, che tu abbia ragione quando dici che sarà il continente del secolo venturo. Ma, per ora, non ci siamo. E quello che vedo io, nei miei viaggi, è il crimine su grande scala, le milizie di bambini soldato. C'è molta strada da fare prima di vedere l'Africa raggiungere il destino che gli attribuisci e che dovrebbe in effetti essere il suo. Quando? A che prezzo? E attraverso quale rivoluzione intellettuale e morale, in Europa? Questa è la domanda. Ed è, questa volta, la nostra lotta comune» [Bernard-Henri Lévy in risposta a Bob Geldof]. (Corriere della sera, 4 novembre 2008, p. 18).","Tipo: Confissazione / Prefissoide, Formanti: afro- (persiano), pessimismo"
afrottimista,sost,Chi è ottimista nei confronti delle capacità di sviluppo del continente africano.,"La loro Africa sta cambiando. Lo dicono gl'inguaribili afrottimisti della Banca mondiale, ma lo confermano anche al World Economic Forum, all'Onu, al Fondo monetario. «Per la prima volta -- scrive la Banca nel suo rapporto 2007 -- i 44 Paesi africani seguono lo sviluppo economico del resto del mondo, il loro tasso di crescita è simile a quello di molte economie avanzate». (Francesco Battistini, Corriere della sera, 15 novembre 2007, p. 10).","Tipo: Confissazione / Prefissoide, Formanti: afro- (persiano), ottimista"
agente di quartiere,loc nom,"Agente di polizia incaricato della sorveglianza di un quartiere urbano, con il compito di stabilire un contatto diretto con i cittadini.","I comitati [per la sicurezza] lamentano, in particolare, la mancanza di continuità negli interventi e di una «dovuta sistematicità». […] Per questo motivo, i Comitati ripropongono il tema «dell'agente di quartiere, di cui -- dicono -- si è parlato tante volte» e che descrivono come «una figura ormai mitica che, incomprensibilmente, il comandante della Polizia Municipale non ha ancora accettato di istituire». (Paola Benedetta Manca, Unità, 20 novembre 2011, Bologna, p. XI).","Tipo: Polirematica / Nome+preposizione+nome, Formanti: agente, quartiere"
agenzia di rating,loc nom,"Nel settore dell'economia e della finanza, agenzia privata che elabora e fornisce informazioni e valutazioni sulle condizioni finanziarie e sulla solvibilità di un'istituzione, di una società o di un'impresa.","Alla faccia delle agenzie di rating che ci declassano [...] tutti vedranno la vera grinta riformatrice dell’Italia. (Stefano Feltri, Fatto Quotidiano, 5 novembre 2011, p. 6, Economia). ** La giostra riparte lunedì. Gli squali che ieri hanno gonfiato i loro portafogli si ripresenteranno all’apertura con il viatico delle agenzie di rating che ieri in serata sono tornate a picchiare sul Paese. La loro credibilità è ormai prossima allo zero ma nonostante tutto restano inspiegabilmente ascoltate. E ieri hanno nuovamente bocciato il sistema del credito italiano. (Filippo Caleri, Tempo, 4 agosto 2012, p. 2, Primo Piano). ** [tit.] Corte dei conti, notifiche per le agenzie di rating [testo] Nelle settimane scorse la Procura contabile di Roma ha spedito le notifiche alle agenzie di rating, e ora il calendario prevede sei mesi di tempo per le controdeduzioni e per arrivare al giudizio.  È presto per fare previsioni sull'esito a cui l'azione della magistratura contabile potrebbe portare, ma è degno di nota il fatto che il filone non si sia chiuso e anzi promette sviluppi. (Gianni Trovati, Sole 24 Ore, 5 febbraio 2014, p. 26, Finanza & Mercati). ** Poi la proposta di dare vita a un'agenzia europea per le piccole e medie imprese sul sito che ospita oggi l'Expo. L'idea «è di istituire una sorta di centro che valuta le piccole e medie imprese», così da ovviare, con un sigillo pubblico, all'attuale mancanza di copertura da parte delle agenzie di rating. (Massimo Restelli, Giornale, 12 maggio 2015, p. 19, Economia). ** Per quanto si possa accogliere l’appello patriottico a parlar bene del nostro debito pubblico per proteggerlo dalle agenzie di rating, corriamo il rischio che non scenda nemmeno quest’anno pure essendoci impegnati a farlo: la nostra vulnerabilità tornerebbe elevata, e il Nord Europa proverebbe a farcela pagare. (Antonio Polito, Corriere della sera, 18 febbraio 2016, p. 1, Prima pagina).","Tipo: Calco lessicale / Internazionalismo / Nome+preposizione+nome, Formanti: agenzia, rating (inglese)"
agenzia per l'impresa,loc nom,"Struttura privata accreditata che ha il compito di fornire assistenza, consulenza e dichiarazione di conformità all'esercizio di un'attività imprenditoriale.","Le Agenzie per le imprese potranno essere gestite da privati, ovvero professionisti, associazioni di imprenditori o lavoratori, centri di assistenza tecnica, anche sindacati. Di fatto sono il primo passo verso la privatizzazione della macchina amministrativa, per ora limitata alle sole imprese. Un notevole passo in avanti nella sburocratizzazione e una piccola rivoluzione: una volta operative, le Agenzie si faranno concorrenza tra loro, sul piano dell’efficienza, costi e affidabilità, orari più lunghi degli uffici pubblici. (Laura Della Pasqua, Tempo, 2 ottobre 2010, p. 17, Economia).","Tipo: Polirematica / Nome+preposizione+nome, Formanti: agenzia, impresa"
agflazione,sost,Rialzo dei prezzi dei generi alimentari causato da un forte aumento della richiesta e dal conseguente rincaro delle materie prime.,"Un'inflazione, quella nel settore alimentare che, oltre che sconforto, ha provocato in tutti gli attori della filiera un poco dignitoso rimbalzo di responsabilità a cui non ci interessa partecipare. Importante è invece sottolineare, guardando un po' anche fuori da casa nostra, che un'epoca va volgendo al termine: quella del cibo a basso costo. Mangiare cioè costerà sempre di più. Per un processo, che appare irreversibile, di costante aumento nel prezzo delle materie prime agricole e che Merril Lynch ha denominato «Agflazione» (dove Ag sta per agricoltura). (Giampaolo Fabris, Repubblica, 7 aprile 2008, Affari & Finanza, p. 16).","Tipo: Adattamento, Formanti: agflation (inglese)"
agriasilo,sost,"Scuola dell'infanzia che si propone di avvicinare i bambini alla natura, ponendoli in contatto con gli animali e i prodotti della terra.","«Un’occasione unica per vivere l’esperienza dell’istruzione a contatto con la natura -- specifica Giusi Gerola responsabile di Donne Impresa Brescia -- è quella che in questi giorni i bambini provenienti da tutta la Lombardia stanno facendo nel più grande agriasilo d'Italia, allestito per l’occasione nel Villaggio Coldiretti al Castello Sforzesco di Milano» (Giornale di Brescia, 1 ottobre 2017, p. 33, Agricoltura).","Tipo: Confissazione / Prefissoide, Formanti: agri-, asilo"
agricoltura sostenibile,loc nom,"Coltivazione del suolo che, nello sfruttamento delle risorse e nelle tecniche di produzione, si propone di non alterare l'equilibrio ambientale.","Tocca all’impavido Toni Capuozzo, con il ritardo di una settimana per aver ceduto anche lui alla morbosità di Avetrana, occuparsi di agricoltura sostenibile e del futuro che attende l’umanità in campo agroalimentare. (Aldo Grasso, Corriere della sera, 2 novembre 2010, p. 63, Dal Satellite). ** Il Brasile è uno dei maggiori fornitori di prodotti alimentari e agricoli, che valgono il 43% dell’export del Paese. Paese che durante gli ultimi 20 anni ha sviluppato nanotecnologia, gestione di ambiente e territorio, agricoltura sostenibile, agroenergia e miglioramento genetico delle piante, mirato a facilitarne l’adattamento in diversi terreni e condizioni climatiche. (Roberto Da Rin, Sole 24 Ore, 26 maggio 2015, p. 12, Impresa & territori).","Tipo: Calco lessicale / Internazionalismo / Nome+aggettivo, Formanti: agricoltura, sostenibile"
agroambiente,sost,Ambiente agricolo; le attività e le tecniche dell'agricoltura considerate in rapporto all'ambiente.,"«Dal Monferrato alle Cinque Terre verso l'Europa» è il tema del confronto di oggi tra Giorgio Ferrero, e Franco Bonanini, presidente del Parco delle Cinque Terre. Entrambi in corsa per l'europarlamento per il Pd, sono impegnati sul fronte della crescita ecosostenibile, dell'agroambiente e della lotta alla cementificazione. (Stampa, 18 maggio 2009, Novara, p. 64).","Tipo: Confissazione / Prefissoide, Formanti: agro-, ambiente"
agrobiologico,agg,Relativo all'applicazione di tecniche agricole che escludono o limitano l'uso di sostanze fertilizzanti o pesticide.,"Nell'Alto Lario tra Dongo e Domaso un luogo di relax: camere confortevoli al primo piano e un centro benessere con sauna, bagno turco, idromassaggio, massaggi ayurvedici. Ben rigenerati, ci delizia una cucina del territorio che usa ortaggi, salumi, formaggi e carni della propria azienda agrobiologica. (Alex Guzzi, Corriere della sera, 11 maggio 2008, p. 19, Cronache).","Tipo: Confissazione / Prefissoide, Formanti: agro-, biologico"
agro-botanico,agg,Relativo ai prodotti agricoli e floreali.,"E' stata presentata domenica pomeriggio, nella sala Bozzetti del Sacro monte Calvario di Domodossola, la pubblicazione «Piante, agricoltura e paesaggio agrario dell'Ossola». Il libro, edito da Grossi, è stato scritto dallo studioso Eraldo Antonini e rientra nell'ambito di un progetto per la realizzazione di un orto agro-botanico a cura della Riserva del Sacro monte domese. (Stampa, 16 gennaio 2007, Verbania, p. 59).","Tipo: Confissazione / Prefissoide, Formanti: agro-, botanico"
agrobusiness,sost,"L'industria agricola, il giro d'affari del settore dell'agricoltura.","Assetata, minacciata dall'inquinamente e dalla desertificazione la Repubblica Popolare [Cinese] deve risolvere il problema di avere il 21% della popolazione mondiale e solo il 9% delle terre coltivabili del pianeta. Il ministero dell'Agricoltura ha impartito una direttiva: investire nell'acquisto di superfici coltivabili in tutto il mondo. Le società dell'agrobusiness cinesi potranno contare sul sostegno dello Stato per superare le resistenze dei governi stranieri e accaparrarsi terreni agricoli. (Angela Nocioni, Liberazione, 20 giugno 2008, p. 9, Mondo). ** Oltre ai 4 giovani impiegati nell’azienda, il progetto darà lavoro a oltre cento famiglie, in un contesto (quello di Cidade de Goias) in cui la povertà della gente stride con la ricchezza naturale di un territorio pieno di potenzialità. Territorio che soffre di una continua migrazione dalle campagne alla città, ormai sempre più terreno di generazione di ricchezza solo per le grandi compagnie dell'agrobusiness, con i piccoli agricoltori -- unici a perseguire la via dell'agricoltura biologica -- sempre più costretti a vendere la terra (spesso frutto di anni di lotta sociale) e a andare a cercare fortuna nelle grandi megalopoli brasiliane. (Messaggero Veneto, 6 gennaio 2013, p. 15).","Tipo: Prestito / Inglese, Formanti: agro-, business (inglese)"
agropecuario,agg,Relativo all'agricoltura e alla zootecnia.,"Fino a oggi la quasi totalità delle cooperative è nel settore agropecuario. (Roberto Livi, Manifesto, 3 maggio 2012, p. 8, Internazionale).","Tipo: Adattamento / Spagnolo, Formanti: agropecuario (spagnolo)"
agropirata,sost,Chi trasgredisce le leggi vigenti nel settore agroalimentare.,"E' un vero assalto degli «agropirati» al ricco galeone italiano. Davvero ricco, visto che, solo negli Usa il giro d'affari delle imitazioni di nostri formaggi supera abbondantemente i 2 miliardi di dollari. Un danno, purtroppo, destinato a crescere perché a livello mondiale ancora non esiste una vera difesa dei nostri prodotti tipici legati al territorio, in particolare Dop, Igp e Stg, che comprendono formaggi, oli d'oliva, salumi, prosciutti e ortofrutticoli. (Vanni Cornero, Stampa, 22 giugno 2008, p. 19, Cronache Italiane).","Tipo: Confissazione / Prefissoide, Formanti: agro-, pirata"
agropirateria,sost,Trasgressione delle leggi vigenti nel settore agroalimentare; appropriazione indebita del marchio di prodotti conosciuti e diffusi in ambito internazionale.,"«Con il via libera al disegno di legge sull'etichettatura, il sistema agroalimentare italiano recupera 13 milioni di euro al giorno», ha affermato il presidente della Cia, Giuseppe Politi. Un risultato che si ottiene soprattutto grazie alla possibilità di lottare contro l'agropirateria e le frodi in campo alimentare che solo all'agricoltura nazionale fanno perdere circa 2 miliardi di euro l'anno. In questo modo il ""made in Italy"" si riappropria di un valore economico ingiustamente sottratto». (Stampa, 19 gennaio 2011, p. 14, Cronache Italiane). ** C'è in atto un salto di qualità dell'agropirateria internazionale -- denuncia Coldiretti -- che è arrivata a colpire i prodotti più rappresentativi dell'identità alimentare nazionale «con danni economici e di immagine non più sostenibili per l'agricoltura italiana». (Sicilia, 8 febbraio 2014, p. 11, I Fatti). ** Quelli esposti ieri a Napoli sono soltanto alcuni dei prodotti 'taroccati' scoperti da Coldiretti, che denuncia con crescente preoccupazione il fenomeno dell’«agropirateria» internazionale che sfrutta parole, colori, località, immagini, denominazioni e ricette che si richiamano all’Italia per alimenti che con la nostra tavola non hanno nulla a che vedere. (Massimo Iondini, Avvenire, 21 aprile 2016, p. 22, Economia & Lavoro).","Tipo: Confissazione / Prefissoide, Formanti: agro-, pirateria"
aiuto umanitario,loc nom,Soccorso prestato a popolazioni colpite da guerre o gravi calamità.,"Il premier turco si esprime su Israele, dichiarando che i rapporti tra i due Stati si stabilizzeranno quando gli israeliani presenteranno delle scuse ufficiali per l’assalto alla nave Maramara ed indennizzeranno le famiglie vittime delle teste di cuoio. Inoltre chiede che sia tolto il blocco dalla Striscia di Gaza cosicchè possa ricevere aiuti umanitari. (Giornale d'Italia, 4 novembre 2012, p. 5, Esteri). ** L'accusa dei ribelli in fuga da Qusayr è che la comunità internazionale non abbia fornito alcun aiuto umanitario ai civili intrappolati nella cittadina siriana. (Umberto De Giovannangeli, Unità, 6 giugno 2013, p. 12, Esteri). ** Richard Rockefeller aveva 65 anni ed era attivo, oltre che come medico di famiglia, sul fronte degli aiuti umanitari attraverso l’organizzazione Medici senza Frontiere della cui sezione americana era stato per 21 anni presidente. Il jet ha schivato di pochi metri un’abitazione e abbattuto vari alberi prima dell’impatto fatale. (Secolo XIX, 15 giugno 2014, p. 4, Le News).","Tipo: Calco lessicale / Nome+aggettivo, Formanti: aiuto, umanitario"
albertosordiano,agg,(Iron.) Alla maniera dei personaggi interpretati dall'attore Alberto Sordi (1920-2003).,"Il coraggio se n'è andato dall'Italia il 15 settembre 2006, quando le campane di Santa Maria del Fiore hanno salutato Oriana Fallaci, e l'abbiamo seppellita. Abbiamo rovesciato palate di terra sul suo grido «Troia brucia, Troia brucia». Per questo mi affido all'arma estrema e molto albertosordiana della vigliaccheria per sopravvivere, sperando che le generazioni future -- se mai oseranno nascere -- riprendano una certa fierezza di esistere, un orgoglio da noi sepolto nella noia. (Vittorio Feltri, Giornale, 14 maggio 2015, p. 1, Prima pagina).","Tipo: Suffissazione / Denominale, Formanti: Sordi (Alberto), -(i)ano"
alemanniano,sost,"Sostenitore di Gianni Alemanno, esponente politico del centrodestra e già sindaco di Roma.","Nei programmi dell'amministrazione c'è […] l'istituzione di una squadra interforze con ausiliari del commercio, una sorta di task force contro i vu cumprà. Sarà inoltre attivato un controllo delle stazioni periferiche e capolinea dei bus («zone sensibili» dice Alemanno) almeno fino a settembre, quando verranno installate le telecamere. Ma la cura alemanniana in tema di sicurezza non finisce qui. C'è da affrontare ancora la mendicità minorile, la prostituzione in strada, i senza fissa dimora, il caporalato. (Stefano Milani, Manifesto, 25 giugno 2008, p. 5, Politica e Società). ** si ritrova oggi a dover dialogare da esponente nazionale del Pdl e da sindaco della Capitale con «nuovi» finiani e, allo stesso tempo, vecchi amici. Come ad esempio, Potito Salatto, candidato alle Europee proprio da Alemanno e ora coordinatore romano di Generazione Italia e Antonio Buonfiglio, coordinatore del Lazio di Fli, anch’egli fino a poco tempo fa, deputato in area «alemanniana». (Susanna Novelli, Tempo, 12 novembre 2010, p. 7, Primo Piano). ** Il luogo abituale dei pasti correntizi di Alemanno, che ieri ha passato in rassegna le sue truppe, s’è sempre situato -- dal punto dello stomaco della Repubblica -- all’Antica Pesa, in via Garibaldi. La sfida fra questo ristorante di Trastevere e quello di Piazza Rondanini, l’Angoletto, è la sfida fra gli alemanniani e i matteoliani che nel locale a ridosso del Pantheon oggi tracceranno i loro piani di guerra o comunque si faranno domande e si daranno risposte. (Mario Ajello, Messaggero, 13 aprile 2011, p. 5, Primo Piano). ** non si può dare «nulla di scontato», scandisce la deputata alemanniana Barbara Saltamartini. Neanche il divorzio tra le due anime del Pdl. (Tommaso Labate, Corriere della sera, 16 luglio 2012, p. 9, Primo Piano).","Tipo: Suffissazione / Denominale, Formanti: Alemanno (Gianni), -(i)ano"
alimento-base,loc nom,"Alimento che costituisce la base di un costume alimentare, di un menu particolare o della preparazione di una pietanza.","Nella Svizzera italiana ancora oggi la civiltà della castagna -- alimento base della popolazione fino alla metà del '900 -- è una vera e propria filiera economica, ma la comparsa della cinipide nel 2012 è arrivata a ridurre la produzione del 75%, secondo uno studio condotto dalla Regione Piemonte. (Claudio Del Frate, Corriere della sera, 16 ottobre 2013, p. 29). ** L'extravergine di oliva, alimento base della dieta mediterranea, è universalmente riconosciuto come un nutraceutico d’eccellenza, vale a dire come sostanza nutritiva ad azione farmacologica. (Renata Alleva, Repubblica, 18 marzo 2014, p. 50, R2).","Tipo: Composizione / Nome+nome, Formanti: alimento, base"
allarme-bomba,loc nom,Segnalazione di grave pericolo per la possibile esplosione di una bomba.,"L'allarme bomba ha fatto vivere momenti concitati ai tanti che affollavano il Vittoriano: arriva dopo giorni di scritte minacciose sui muri della città. (S. M., Resto del Carlino, 23 febbraio 2007, p. 24, Brevi). ** Anche ieri la cronaca riporta l'allarme-bomba (poi rientrato) in una sede di Equitalia che ha paralizzato  il centro di Genova (Eugenio Fatigante, Avvenire, 10 maggio 2012, p. 5, Primo piano).","Tipo: Composizione / Nome+nome, Formanti: allarme, bomba"
allarme deficit,loc nom,Grave preoccupazione politica e sociale per l'aumento del deficit di bilancio dello Stato.,"[tit.] Italia, crescita moderata e allarme deficit / Il Pil crescerà dell’1,1% quest’anno. [Olli] Rehn: intrapresa la direzione giusta, ma potrebbero servire nuove misure (Messaggero, 30 novembre 2010, p. 13, Economia).","Tipo: Composizione / Nome+nome, Formanti: allarme, deficit (cinese)"
all-inclusive,loc nom,"Tutto compreso; con particolare riferimento alle formule turistiche, comprendenti viaggio e soggiorno completo, offerte dalle agenzie di viaggio ai propri clienti; anche in senso figurato.","La loro storia si apre su una pianura zuppa di pioggia, landa ai margini di tutto, divisa tra la volgarità degli abitanti del paese (gli uomini hanno i capelli tinti e le donne occhiali griffati, vanno in vacanza nei villaggi all inclusive e fanno shopping al centro commerciale) e la miseria degli ultimi come Rino, che però caparbiamente sogna il colpo della vita. (Alessandra Galetto, Arena, 7 luglio 2007, p. 41, Cultura). ** come da sempre gli umani sanno, la libertà non è gratuità. Non è «all inclusive», tutto compreso, e già pronta all’uso. Non è un bene di consumo. Non si lascia consumare perché ogni volta esige una riconquista. (Giancarlo Ricci, Avvenire, 2 aprile 2014, p. 3, Idee).","Tipo: Prestito / Inglese, Formanti: all (inglese), inclusive (inglese)"
allungavita,loc agg,Che prolunga la durata della vita; con particolare riferimento all'aspettativa di vita negli esseri umani.,"la scoperta è importante perché individua i mediatori molecolari della longevità legati a un comportamento allunga-vita scoperto in precedenti studi: la dieta ipocalorica. (Tempo, 26 giugno 2009, p. 25). ** [tit.] Mela, olio e cioccolato per guarire / Sperimentazione su pazienti a rischio / Un eslisir «allungavita» / Un test specifico verrà effettuato su una trentina di volontari tra i 35 e i 65 anni, portatori di almeno tre fattori di rischio cardiovascolare (Nazione, 27 marzo 2015, p. 30, Arezzo).","Tipo: Composizione / Verbo+nome, Formanti: allungare, vita"
alqaedista,sost,Chi o che sostiene o fiancheggia l'organizzazione terroristica Al Qaeda.,"In questi mesi, l'organizzazione alqaedista ha portato a termine diversi attacchi terroristici in Marocco e in Algeria. (Guido Ruotolo, Stampa, 27 luglio 2007, p. 18, Cronache Italiane). ** Due suore italiane sono state rapite l’altra notte dalla loro «casa» di El-Wak, piccolo villaggio all’estremo nord est del Kenya, al confine con la Somalia, da decine di uomini armati -- molto probabilmente alqaidisti -- che le hanno portate oltre confine, sulle vetture blindate a bordo delle quali erano arrivati. (Adige, 11 novembre 2008, p. 53, Attualità). ** Il libretto, scritto in inglese, è chiaramente destinato ad un pubblico di non-arabi, di convertiti o di islamici di seconda o terza generazione cresciuti lontani dai paesi d'origine. Esattamente il pubblico su cui punta lo Stato Islamico per allargare i propri militanti e trasformarsi in movimento mondiale. Un obbiettivo indicato anche nella citazione di copertina attribuita al Abu Musab Al Zarqawi, il decapitatore che nel 2004 fonda e guida la cellula alqaidista irachena da cui, ucciso lui, sorgerà lo Stato Islamico. «La scintilla si è accesa qui in Iraq - recita la citazione - e la sua fiamma s'intensificherà fino a quando incenerirà le armate crociate». (Gian Micalessin, Giornale, 23 luglio 2015, p. 3, Il Fatto).","Tipo: Suffissazione / Denominale, Formanti: Al Qaeda (arabo), -ista"
altermondialismo,sost,Convinzione della possibilità di costruire un mondo diverso.,"L’altermondialismo è un’idea non realizzata, da realizzare. Questa è la funzione dei movimenti dal basso: sono la domanda, non la risposta. Un’istanza simbolica: importante, essenziale, nell’èra dell’agire comunicativo. (Mario Tronti, Unità, 19 settembre 2013, p. 19, Culture).","Tipo: Composizione / Aggettivo+nome, Formanti: alter (latino), mondialismo"
altermondialista,sost,Chi o che è convinto della possibilità di costruire un mondo diverso.,"Il movimento noglobal è morto, stanco, ripiegato su se stesso? Gli altermondialisti hanno esaurito il loro ruolo dopo la stagione apertasi a Seattle nel 1999? Questi dubbi appaiono abbastanza inconsistenti se li si guarda da Porto Alegre dove si sta svolgendo la quinta edizione del Forum sociale mondiale, (Francesco Ferrante, Europa, 29 gennaio 2005, p. 1, Prima pagina). ** Secondo l’autore [Richard J. F. Day], la gramsciana logica dell’egemonia, il suo corollario di partito, organizzazione di massa e conquista del potere, va esaurendo la sua presa sulle pratiche e sull’immaginario dei movimenti sociali contemporanei (antisessisti, antirazzisti, indigenisti, anticapitalisti, altermondialisti…), tra i quali va sempre più affermandosi una logica dell’affinità di matrice anarchica. (Adige, 10 luglio 2008, p. 11, Cultura e Società). ** parlo a nome di tutti coloro che hanno creduto, fin dalla costituzione di Sinistra Arcobaleno (in cui espressi fin da subito il desiderio di non comparire, nella lista, in quota a nessuno dei partiti di quello che poi divenne un puro cartello elettorale e per questo, è evidente a tutti, io pagai), in un progetto unitario, non identitario ma plurale, di una sinistra che per riconquistare l’elettorato e riprendere parola pubblica voleva (ri)costruire l’idea di un’altra società, altra economia, altra cultura. E questo a partire dai percorsi storici di ognuna delle componenti partitiche, ma con un’apertura anche a tanti percorsi di cui la società civile era ed è protagonista nei movimenti (delle donne, altermondialista…), nelle associazioni e in tutti quegli spazi di partecipazione che in questi anni hanno prodotto percorsi di resistenza e di rete di buone pratiche, da cui la «nuova» sinistra si sarebbe potuta far contaminare. (Anna Paola Peratoner, Messaggero Veneto, 16 aprile 2009, p. 21, Udine). ** Erano gli anni di Seattle, del movimento alter mondialista, e la Fiom vi aderì trascinando con sé anche la Cgil di Sergio Cofferati. (Nunzia Penelope, Foglio, 9 marzo 2012, p. 1, Prima pagina).","Tipo: Composizione / Aggettivo+aggettivo, Formanti: alter (latino), mondialista"
ambientalizzato,agg,Fatto oggetto di interventi di risanamento ambientale.,"Quanti sono, in ogni caso, gli operai dell’Ilva che hanno votato M5S? «Le stime», risponde Valerio D’Alò, giovane e dinamico dipendente dell’acciaieria che è diventato segretario generale di Fim Cisl per Taranto e Brindisi, «fanno riferimento a un 70% della popolazione aziendale. Ma è un voto di protesta contro una politica che ha comunicato malissimo, una scelta “di pancia”, una croce su una scheda che non teneva certo conto della posizione pentastellata sull’Ilva. Perché pochissimi, all’interno di questo 70%, vogliono la chiusura. E lo dimostra un dato: al nuovo, ennesimo rinvio del tavolo governativo sulla crisi aziendale, siamo stati inondati di mail e telefonate di lavoratori che chiedevano chiarimenti. La domanda era sempre la stessa: “E adesso quando ci convocano?”. Ma io la girerei: adesso che, con le elezioni, sono venuti meno tutti i punti di riferimento politici che avevamo a Roma, da Calenda a Claudio De Vincenti, chi ci deve convocare?» Mettiamola così: anche la rivoluzione dell’Ilva ha i suoi bolscevichi (fabbrica chiusa) e i suoi menscevichi (fabbrica aperta ma ambientalizzata), «i primi sono minoritari – secondo Pietro Pallini, responsabile Uilm per lo stabilimento – ma urlano più forte e fanno più rumore. I secondi sono la maggioranza, vorrebbero fare meno cassa integrazione (la cigs fino al 2023 riguarda una media di 2mila addetti al mese, ndr) e lavorare di più». (Francesco Prisco, Sole 24 Ore, 25 marzo 2018, ).","Tipo: Suffissazione / Deverbale, Formanti: ambientalizzare, -ato"
americanocentrico,agg,Relativo alla concezione che considera gli Stati Uniti d'America come fulcro di equilibri politici e culturali.,"mentre il procuratore [Francesco Paolo] Giordano, che è venuto davvero, si guardava intorno perplesso come buona parte della platea, qualcun altro si cominciava a porre serie domande sul senso della vita americanocentrica. (Michele Nania, Sicilia, 3 giugno 2014, p. 1, Prima pagina).","Tipo: Confissazione / Suffissoide, Formanti: americano, -centrico"
ammazza-Cavaliere,agg,"Finalizzato a stroncare la carriera politica di Silvio Berlusconi, per antonomasia il Cavaliere.","in corsa c'è pure la [Paola] Severino in persona, sostenuta da quella sinistra che non finirà mai di ringraziarla per la legge ammazza Cavaliere. (Alessandro Sallusti, Giornale, 15 gennaio 2015, p. 1, Prima  pagina).","Tipo: Composizione / Verbo+nome, Formanti: ammazzare, Cavaliere"
ammazzacosti,sost,Chi o che riesce a eliminare costi e spese superflui.,"[Carlos] Ghosn l'ammazzacosti ha il miracolo facile. Per esempio, ridurre di 3000 franchi le spese necessarie a costruire un'automobile. Sembrava utopia, nella ipersindacalizzata Renault. Invece è un successo pieno. (Enrico Benedetto, Stampa, 28 marzo 1999, p. 19, Economia). ** bisogna porre qualche limite alla frenesia dello sviluppo, senza snaturare quello che poi è sempre stata la F1, la punta più avanzata della produzione di macchine. «Però la ricerca dovrebbe essere più vicina all'auto che non ai satelliti e agli aeroplani», ha precisato [Luca Cordero di] Montezemolo. Spiegando così la strategia Ferrari: accettare quelle innovazioni che abbiano ricadute immediate sulla produzione, scartare quelle che potrebbero averle tra vent'anni. Intanto, vanno bene le nuove regole ammazza costi: l'obbligo di usare lo stesso motore per due weekend di gare ha già ridotto le spese per i propulsori del 10-15%. (Arianna Ravelli, Corriere della sera, 2 gennaio 2007, p. 54, Sport).","Tipo: Composizione / Verbo+nome, Formanti: ammazzare, costo"
ammazzacultura,sost,(Iron.) Chi o che distrugge la cultura.,"Non credo affatto che la televisione sia una rovinafamiglie e un'ammazzacultura: (Giordano Bruno Guerri, Giornale, 1 marzo 2002, p. 19, Album Cultura). ** «Non bastano le mostre, e qui non entro nel merito neppure di giudicare se alla Triennale si allestiscono mostre modeste o di livello, per rivitalizzare un gigante. Servono idee, entusiasmi ed energie nuove. [Augusto] Morello aveva cominciato a cambiare, a snellire la burocrazia ammazza-cultura. Adesso che non c'è più che cosa succederà?» [Vittorio Sgarbi intervistato da E. M.]. (Stampa, 22 settembre 2002, Milano, p. 3).","Tipo: Composizione / Verbo+nome, Formanti: ammazzare, cultura"
anagrafe dei conti correnti,loc nom,"Archivio centralizzato che consente alle autorità competenti, in particolare il fisco e la magistratura, di compiere controlli sui conti correnti bancari.","Dopo il varo dell'Anagrafe dei conti correnti l'Agenzia delle entrate dovrà decidere con una circolare se in essa dovranno finire o no anche i rapporti finanziari scudati. (Enrico Marro, Corriere della sera, 6 aprile 2013, p. 3, Primo Piano).","Tipo: Polirematica / Nome+preposizione+nome, Formanti: anagrafe, conto, corrente 2 [agg.]"
anarco-comunista,sost,Chi o che si richiama a  un comunismo anarcoide e integralista.,"E non manca chi, magari senza rendersene conto, continua a coltivare l’utopia anarco-comunista del Lenin di «Stato e rivoluzione» (la cuoca al timone della cosa pubblica) o quella dell’«Uomo qualunque» di Guglielmo Giannini (la funzione di governo ridotta ai conti di un ragioniere): utopie, appunto, lontane mille miglia dalla teoria e dalla pratica di una democrazia moderna. (Giovanni Sabbatucci, Messaggero, 18 luglio 2011, p. 1, Prima pagina). ** «Mi chiamo Luke Richardson e vengo dal New Jersey. Facevo il cameriere proprio qui dietro: una steakhouse piena di big di Wall Street. Ne ho sentite tante a quei tavoli. Ma oggi sono qui: per fare sentire la nostra. Sto al media center: una ventina di volontari. Ci bastano una paio di videocamere e poi mandiamo tutto sul web. Così la gente si fa un'idea dal vero. Abbiamo un paio di Twitter e la pagina Facebook. [Barack] Obama? No, no e no. L'ultima volta è che ho votato è stato ai tempi di Ralph Nader. Cosa voglio? La comunione dei mezzi di produzione. E della terra. Comunista? Meglio: anarco-comunista. Lo so benissimo che non ci arriveremo così e non voglio imporre la mia visione agli altri qui. Però questa è già la cosa più grande che potevamo realizzare». (Angelo Aquaro, Repubblica, 3 ottobre 2011, p. 14, Politica estera).","Tipo: Confissazione / Prefissoide, Formanti: anarco-, comunista"
anarcoinsurrezionalismo,sost,Movimento di matrice anarchica che agisce con modalità e finalità insurrezionali.,"«Da un lato -- aveva spiegato il titolare del Viminale [Giuliano Amato] -- si rileva nei messaggi contro monsignor [Angelo] Bagnasco la traccia della galassia dell'anarco-insurrezionalismo. Dall'altro, si è scatenato un fenomeno imitativo da parte di persone o gruppi che, con una finalità ignobile, fanno da coro a questa vicenda». (Alberto Custodero, Repubblica, 11 giugno 2007, p. 8, Politica interna).","Tipo: Confissazione / Prefissoide, Formanti: anarco-, insurrezionalismo"
anarcoinsurrezionalista,sost,Chi aderisce a un movimento di matrice anarchica che agisce con modalità e finalità insurrezionali; relativo a tale movimento.,"E chissà cosa accadrà oggi, quando partirà il corteo -- dei centri sociali, degli anarcoinsurrezionalisti, dei sindacati di base -- da piazza Esedra per raggiungere piazza Navona. (Guido Ruotolo, Stampa, 9 giugno 2007, p. 2, Interno). ** Il pericolo anarco insurrezionalista è sempre attuale. Del resto non è la prima volta che la firma e il logo Bierre compare nelle vicenda Fiat in questi ultimi anni. (Maurizio Piccirilli, Tempo, 9 novembre 2010, p. 8, Primo Piano). ** bisogna tenere conto che le ultime minacce arrivate dagli anarco-insurrezionalisti contro i funzionari di Equitalia e di altre società legate al settore della riscossione, così come quelle contro i vertici di alcune aziende di Finmeccanica, hanno comportato uno sforzo straordinario nell'impiego di uomini e mezzi. (Fiorenza Sarzanini, Corriere della sera, 5 novembre 2012, p. 9, Primo Piano). ** Gruppi di anarco-insurrezionalisti, secondo la polizia, si starebbero preparando a ostacolare e contrastare le forze dell'ordine anche con oggetti pericolosi per creare disordini prima e durante la manifestazione nazionale dei movimenti No Muos davanti alla base Usa di contrada Ulmo. (Alberto Drago, Sicilia, 30 marzo 2013, p. 7, I Fatti). ** Il clima è quello di una città attraversata da una frattura profonda. Per il segretario piemontese del Pd, Davide Gariglio, «antagonisti e anarco-insurrezionalisti sono il braccio armato dei grillini». (Avvenire, 3 maggio 2014, p. 7, Attualità).","Tipo: Confissazione / Prefissoide, Formanti: anarco-, insurrezionalista"
anarcoterrorismo,sost,Terrorismo di matrice anarchica.,"Il leader di questa frazione dell'anarco-terrorismo è lo svizzero Marco Camenisch, detenuto in Svizzera per omicidio e autore di numerosi attentanti dinamitardi anche in Italia. (Massimo Numa, Stampa, 15 maggio 2011, p. 69, Cronaca di Torino).","Tipo: Confissazione / Prefissoide, Formanti: anarco-, terrorismo"
andreottiano,sost,Sostenitore di Giulio Andreotti; appartenente alla corrente politica da lui ispirata; relativo a Giulio Andreotti.,"Altre cene erano state organizzate dall'andreottiano Paolo Cirino Pomicino e dal doroteo Antonio Gava, alternando attorno ai due presidenziabili capicorrente, ministri e alleati. [...] I colonnelli andreottiani si mobilitarono immediatamente (Repubblica, 22 marzo 1999, p. 13, Politica). ** L'intramontabile e proteiforme [Giuseppe] Ciarrapico -- uomo d'affari della Dc andreottiana, esplicita fede fascista, già re delle acque minerali e oggi pare molto vicino ai vertici del Pd romano -- si è inventato da qualche anno editore. (Beppe Lopez, Manifesto, 20 dicembre 2007, p. 6, Politica e Società). ** Di pensierini andreottiani ne fanno anche al quartier generale dei Democrat, dove c'è chi immagina addirittura una manovra internazionale tesa a impedire che il Pd possa andare a palazzo Chigi. Non è dato sapere se il segretario condivida questa analisi, è certo che Bersani non accetta di fare il cireneo e di venire anche flagellato: «Ci è stato detto che l'emergenza economica imponeva di non disturbare più di tanto il manovratore. Ma poi la gente ferma me per strada...». (Francesco Verderami, Corriere della sera, 29 marzo 2012, p. 1, Prima pagina). ** La rievocazione scritta da Fabio Martini confermerebbe l'ipotesi che la strage di Capaci fu compiuta da Cosa Nostra per azzoppare il «traditore» Andreotti in corsa per il Quirinale e azzerare definitivamente l'«inaffidabile» corrente andreottiana di Sicilia che aveva già avuto la durissima botta dell'uccisione di Salvo Lima. (Tony Zermo, Sicilia, 11 aprile 2013, p. 17, Noi Oggi).","Tipo: Suffissazione / Denominale, Formanti: Andreotti (Giulio), -(i)ano"
andreottismo,sost,La strategia politica di Giulio Andreotti.,"«Non credo che la manovra abbia risolto tutti i nostri problemi con i mercati. I mercati non sono la Spectre: agiscono dove percepiscono instabilità finanziaria e politica; e noi abbiamo tutti e due gli elementi. Quando parlo di passaggio d'epoca penso alla spirale che l'Italia deve interrompere se vuole sopravvivere: la spirale di conservatorismo e populismo, che ha segnato tutto il Novecento. La funzione storica del Pd resta quella di introdurre un elemento di discontinuità tra fascismo, andreottismo, berlusconismo. E la discontinuità si chiama riformismo» [Walter Veltroni intervistato da Aldo Cazzullo]. (Corriere della sera, 17 luglio 2011, p. 9, Primo Piano). ** Più politico il commento del pm Antonio Ingroia: «Andreotti... che con il suo pragmatismo giunse a stringere accordi con la mafia è morto. L'andreottismo no». (Dino Martirano, Corriere della sera, 7 maggio 2013, p. 8, Primo Piano). ** Per noi italiani è dura renderci conto che siamo, anche noi come i francesi e gli europei tutti, sotto l'attacco di una crociata islamica. Per noi è più dura che per gli altri, visto che veniamo da decenni di andreottismo islamico, un barile di petrolio a me e una licenza d'uccidere a te, che ha sminuzzato e invertito la storia, la geografia, i valori, allevando due generazioni di arraffatori politicamente corretti e ipocriti. Di quell'andreottismo furbo e affarista, sminuzzatore e insabbiatore si è nutrita una sinistra felice di mettersi la kefiah e, quando possibile, passeggiare su e giù a braccetto con Hezbollah. (Paolo Guzzanti, Giornale, 10 gennaio 2015, p. 7, Il Fatto).","Tipo: Suffissazione / Denominale, Formanti: Andreotti (Giulio), -ismo"
anglofonia,sost,"L'esprimersi in inglese, il parlare inglese.","L'egemonia dell'inglese, nei Paesi delle lingue romanze, produce pessimo inglese e abbondanza di mostri. L'economia, smisurata piovra, introduce incessantemente tanta anglofonia bastarda da rendere anglofobi smaniosi d'indipendenza. (Guido Ceronetti, Corriere della sera, 10 settembre 2011, p. 57, Cultura).","Tipo: Confissazione / Prefissoide/suffissoide, Formanti: anglo-, -fonia"
angloitaliano,sost,Chi ha origini italiane e inglesi; relativo a Inghilterra e Italia.,"L’idea anglo-italiana di BioBeats ha raccolto al momento risorse per circa 650mila dollari: tra gli investitori Nadeem Kassam, l'attore Will Smith, il guru della medicina alternativa Deepak Chopra, Scooter Braun, Ken Hertz e Kevin Colleran. (F[rancesca] Ce[ccarelli], Giornale d'Italia, 17 ottobre 2013, p. 11, Musica). ** Troppe le incognite aperte. Per questo un corto circuito anglo-italiano potrebbe scatenare il disastro. Da prevenire accuratamente. (Adriana Cerretelli, Sole 24 Ore, 21 ottobre 2016, p. 1, Prima pagina).","Tipo: Confissazione / Prefissoide, Formanti: anglo-, italiano"
anguriaro,sost,Venditore di angurie.,"Questo non è un anguriaro qualsiasi. Questa è la casa di Luciano Robusti, un altro che, da 25 anni, anima le estati di chi resta in città. Qui, l'anguria, non è la regina. Qui la regina è una macedonia preparata all'istante con frutta freschissima. Sei, sette otto, dieci tipi, in un mix assolutamente indimenticabile. Luciano & famiglia ne sfornano a ripetizione. E chi ha dei subbi, chi pensa che nei chioschi, a una certa ora, ci sia brutta gente, se fa un salto qui si ravvede. Famiglie e ragazzini, uomini di mezza età e comitive di ragazze sole. (Massimiliano Peggio, Stampa, 4 agosto 2010, Torino, p. 54).","Tipo: Suffissazione / Denominale, Formanti: anguria, -aro"
animaloide,sost,Chi o che ha le sembianze e il comportamento simili a quelli di un animale.,"Gli altri, i «revisionisti», pascolano in uno stato brado e animaloide: orribili i loro argomenti, orribili i loro vestiti. (Foglio, 23 gennaio 2001, p. 4). ** Il Giappone, si sa, è la patria della tecnologia più avanzata, in particolare della robotica, e ha prodotto non soltanto robot operai, chirurghi, esploratori e minatori, ma anche una serie di umanoidi e animaloidi talmente simili nelle forme e nelle funzioni agli originali biologici da suscitare inquietudine e spaesamento. Basta pensare al cane Aibo, al direttore d’orchestra Krio, all’affabile Asimo e al robot-bambino CB2. (Giuseppe O. Longo, Avvenire, 22 settembre 2007, p. 23, Agorà).","Tipo: Suffissazione / Denominale, Formanti: animale, -oide"
animal spirit,loc nom,"In economia, chi compie spregiudicate speculazioni finanziarie avendo di mira solo il proprio profitto; anche in senso figurato.","Gli italiani: sprigionano i loro «animal spirits» soprattutto quando agiscono da soli. Oppure in piccoli gruppi, piccole lobbies, piccole bande. Capaci di scatenare piccoli conflitti dal grande impatto. (Ilvo Diamanti, Repubblica, 18 dicembre 2007, R2 Diario, p. 37). ** Ieri il mercato ha dato l’ennesima prova di essere dominato da «animal spirits» che se ne infischiano di quello che pensano, dicono e fanno i politici. (Mario Sechi, Tempo, 19 agosto 2011, p. i, Prima pagina). ** John Maynard Keynes sosteneva che un tratto fondamentale del capitalismo, gli animal spirits, fosse caratterizzato dalla fiducia e anche da un certo ottimismo naif. Gli imprenditori, ancora meglio i «pionieri» -- diceva il grande economista -- mettono da parte il pensiero della perdita «così come un uomo sano mette da parte l'aspettativa della morte». Prendono rischi, sono mossi da una «urgenza spontanea all'azione». Se vengono a mancare gli animal spirits, il capitalismo perde un pezzo costituente della sua natura. (Danilo Taino, Corriere della sera, 26 luglio 2012, p. 11, Primo Piano). ** L’economia inglese degli anni ’70 correva verso un declino irreversibile, l’espansione continua dello Stato imprenditore e del potere di veto sindacale, sostituivano sempre più gli «animal spirit» imprenditoriali. In questo contesto la Thatcher si pose alla testa di una rivoluzione delle classi medie che videro nell’ampliamento del mercato il loro riscatto e nell’avvento di una società fondata sulla valorizzazione della proprietà privata una radicale riclassificazione dei rapporti tra Stato e mercato. (Giulio Sapelli, Messaggero, 10 aprile 2013, p. 1, Prima pagina).","Tipo: Prestito / Inglese, Formanti: animal (inglese), spirit (inglese)"
animatore digitale,loc nom,Esperto informatico che allestisce musei e itinerari virtuali per gli utenti della rete telematica.,"Ci sono poi le specializzazioni relativamente nuove dove però viene richiesta -- paradosso del mercato tra i più difficili da spiegare -- «esperienza consolidata»: come per tornitori e fresatori evoluti, i periti e manutentori meccanici, i progettisti Catia-V5 e gli sviluppatori Java, gli animatori digitali o i grafici televisivi 3D. (Elisabetta Andreis, Corriere della sera, 3 giugno 2011, Cronaca di Milano, p. 10). ** Per capire che cos'è un animatore digitale basta ascoltare le parole di Stefania Bassi, maestra di terza elementare dell'istituto comprensivo Carlo Alberto dalla Chiesa di Roma e animatrice digitale: (Lorena Loiacono, Messaggero, 28 novembre 2016, p. 16, Cronache).","Tipo: Calco lessicale / Nome+aggettivo, Formanti: animatore, digitale"
animatronic,sost,"Sistema informatizzato che rappresenta un essere animato o, mediante effetti speciali, altera movimenti e fattezze di esseri animati reali; realizzato o funzionante con tale sistema.","un buffo protagonista pronto ad essere il beniamino di un pubblico trasversale di gusti e d'età. La star aliena, proprio come l'essere umano, è deludente e rassicurante insieme, resa credibile dal solito computer miracolo, l'animatronic, capace di dare un senso alla virtualità dell'immagine, doppiata in Italia con vaga intonazione milanese da Elio delle storie tese, mentre in originale la voce era di Seth Rogen. (Maurizio Porro, Corriere della sera, 3 giugno 2011, p. 55, Spettacoli).","Tipo: Prestito / Inglese, Formanti: animal (inglese), electronic (inglese)"
annuncio-choc,loc nom,Dichiarazione che provoca grande stupore o sconcerto.,"«Dedicate 5 minuti a questa lettura e pensate che mentre state leggendo ci sono innocenti che muoiono». Inizia così l’annuncio-choc, intitolato «Ieri stragi naziste -- oggi stragi israeliane», pubblicato ieri su Resto del Carlino, Nazione, Giorno, e Qn dall’Ucoii: l’Unione delle comunità islamiche in Italia. (Virginia Piccolillo, Corriere della sera, 20 agosto 2006, p. 9, Primo piano). ** «Le banche dovrebbero continuare a fare quello che stanno facendo -- ha spiegato [Christian Clausen] in un'intervista a Stoccolma, riportata da Bloomberg -- e infatti le banche si stanno allontanando dall'epicentro della crisi». Anche perché, ha aggiunto Clausen, il sistema creditizio europeo è ormai molto correlato: «Se la crisi italiana si espande, per esempio, alle banche francesi, gli istituti sono così legati che ci sarebbero effetti anche sulle banche svedesi». Annuncio-shock, dunque. Del resto anche ieri i nostri titoli di Stato hanno visto nuovamente lievitare lo spread tra i Btp e i Bund tedeschi a quota 500, per poi ripiegare in serata appena sotto, a quota 492 punti. (Vittoria Puledda, Repubblica, 15 novembre 2011, p. 7).","Tipo: Composizione / Nome+nome, Formanti: annuncio, choc (francese), shock (inglese)"
anorak,sost,"Indumento tipico delle popolazioni artiche, giacca a vento imbottita di piume con cappuccio.","Alcuni capi erano davvero belli tipo l'immenso cappotto imbottito fatto come una vestaglia da boxeur oppure l'enorme anorak di velluto nero (l'unico grigio lo indossa lei [Rihanna] nell'uscita finale) portato con sneaker-stiletto dall'altezza assassina. (Daniela Fedi, Giornale, 14 febbraio 2016, p. 15, Attualità).","Tipo: Prestito / Inglese, Formanti: anorak (inglese)"
antiaborto,agg,"Contrario all'aborto, alla possibilità di interrompere una gravidanza.","Se una legge come quella francese che censura i siti anti-aborto passasse in Italia non nascerebbero più i 12mila bambini l’anno frutto della proposta di alternative all’aborto da parte del Movimento per la Vita italiano, visto che ogni incoraggiamento a tenere il bambino potrebbe essere qualificato come «pressione psicologica e morale». (Avvenire, 10 dicembre 2016, p. 1, Prima pagina).","Tipo: Prefissazione, Formanti: anti-, aborto"
antiabusivismo,sost,Il contrasto operato nei confronti di fenomeni di abusivismo; finalizzato a contrastare fenomeni di abusivismo.,"I vigili dell'antiabusivismo dicono che nessuna attività commerciale può essere aperta in una ex serra, diversa da quella del giardinaggio stesso, ma nessuno ha mai visto coltivare fiori in un edificio che abbia muri e tetti di mattoni, invece che vetri. Eppure i lavori sono andati avanti anche a Ferragosto e ormai sono quasi terminati. (Stella Cervasio, Repubblica, 8 settembre 2007, Napoli, p. VI). ** «Abbiamo assunto nuovi agenti ma abbiamo dato al Corpo anche tante nuove competenze come il rispetto delle ordinanze antiabusivismo, antiprostituzione e lavavetri» [Gianni Alemanno intervistato da Davide Desario e Claudio Marincola]. (Messaggero, 16 gennaio 2011, p. 1, Prima pagina). ** La crisi della Polizia di Roma Capitale affonda […] le radici nella decisione di [Ignazio] Marino di dar via ad una iniziativa anti-abusivismo. (Robert Vignola, Giornale d'Italia, 11 luglio 2013, p. 8, Italia).","Tipo: Prefissazione, Formanti: anti-, abusivismo"
anti-agonistico,agg,Contrario ai princìpi che ispirano una corretta competizione agonistica.,"Ecco, «dosare lo sforzo»: nulla è più anti-sportivo, più anti-agonistico del dosaggio dello sforzo cui si ricorre in attesa di piazzare il colpo vincente che, magari, proprio per questo non arriva e spesso giunge, invece, quello dell’avversario… (Toni De Santoli, Secolo d'Italia, 6 luglio 2006, p. 3, Primo Piano).","Tipo: Prefissazione, Formanti: anti-, agonistico"
antialzheimer,agg,Che previene e cura le conseguenze degenerative del morbo di Alzheimer.,"[tit.] Vaccino anti-Alzheimer / speranze dalla Svezia / Testato dal Karolinska Institutet (Stampa, 8 giugno 2012, p. 16).","Tipo: Prefissazione, Formanti: anti-, Alzheimer (morbo di)"
antiassenteismo,agg,Finalizzato a contrastare il fenomeno dell'assenteismo.,"Come già il «Corriere» ha avuto modo di segnalare altrettanto importanti sono le novità che si stanno delineando, ad esempio in Lombardia, in aziende di dimensioni minori. Si affermano soluzioni innovative di welfare aziendale e si negoziano senza remore clausole anti-assenteismo e di aumento della produttività. (Dario Di Vico, Corriere della sera, 29 giugno 2011, p. 39, Idee & opinioni). ** Se sugli altri provvedimenti esaminati finora, dal decreto Scia a quello sulla conferenza dei servizi (si veda Il Sole 24 Ore di ieri) e sulle sanzioni anti-assenteismo, i giudici amministrativi hanno finora dato il via libera, anche se accompagnato da suggerimenti di correzioni, il provvedimento sull’amministrazione digitale incontra obiezioni più pesanti. (Gianni Trovati, Sole 24 Ore, 13 aprile 2016, p. 40, Norme e tributi).","Tipo: Prefissazione, Formanti: anti-, assenteismo"
anti-banche,agg,Che si oppone allo strapotere degli istituti bancari e ai loro metodi di gestione finanziaria.,"È festa per i blogger. Il complottismo scardina linee divisorie tra destra e sinistra. Perfino «Le Monde», si legge sul «Fatto quotidiano», intravvede nelle biografie di Mario Draghi, Mario Monti e Lucas Papademos la prova dei disegni nascosti maturati «nei piani più alti della banca d'affari Goldman Sachs» e cioè «per una volta il documentatissimo quotidiano francese vicino alla sinistra si trova d'accordo con i nostrani ""Giornale"", ""Libero"" o ""il Manifesto""». Anche se è proprio quell'accordo trasversale, quella nuova sintonia anti-banche e anti-finanza tra giornali di destra e giornali di sinistra, il capitolo più recente della fenomenologia cospirazionista. (Pierluigi Battista, Corriere della sera, 18 novembre 2011, p. 11, Primo Piano).","Tipo: Prefissazione, Formanti: anti-, banca"
antibanditismo,agg,Finalizzato a contrastare il fenomeno del banditismo.,"[Salvatore] Giuliano era stato ucciso il 5 luglio 1950. Gli uomini del corpo speciale antibanditismo, inviati in Sicilia, avevano intavolato con lui una «trattativa» che avrebbe dovuto assicurargli un salvacondotto per gli Stati Uniti. Ma Turiddu fece la fine del tonno. (Nello Scavo, Avvenire, 13 agosto 2016, p. 20, Agorà).","Tipo: Prefissazione, Formanti: anti-, banditismo"
antibarriere,agg,"Che si propone di rimuovere gli ostacoli fisici presenti nell'architettura urbana e nelle strutture edilizie, che rendono difficoltosi l'accesso o la circolazione dei disabili.","[tit.] Piano anti-barriere, via del Babuino più a misura di disabile (Messaggero, 13 agosto 2014, p. 40, Cronaca di Roma).","Tipo: Prefissazione, Formanti: anti-, barriera"
antiberlusconiano,sost,Chi o che si contrappone o si differenzia dalla linea e dalle scelte politiche di Silvio Berlusconi.,"L'opzione numero tre, quella del logoramento ai danni dell'esecutivo e del continuare a spezzare il governo Berlusconi ma senza rompere, appare di gran lunga la più probabile. Anche perchè il compito, l'interesse e l'orizzonte di [Gianfranco] Fini -- prima ancora che quello di abbattare il Cavaliere, facendo contenti per ora soltanto gli anti-berlusconiani di sinistra i quali non a caso tifano per lo «sfascismo» di Fli -- dovrebbe essere quello di delineare, e ci vuole del tempo, una nuova destra. (Mario Ajello, Gazzettino, 7 novembre 2010, p. 1, Prima pagina). ** Nell’area centrista, che ha perso com’era prevedibile il collegamento col partito sudtirolese (che non ha interesse a finire insieme agli epigoni di Alleanza nazionale, con cui ha sempre avuto rapporti assai tesi), prevale la preoccupazione di non essere confusi in un’ammucchiata antiberlusconiana, il che ha spinto Pier Ferdinando Casini a respingere di nuovo -- l’aveva già fatto in un’intervista a questo giornale -- e, stavolta, con una certa ruvidezza l’invito a un’intesa che era stato enunciato non solo da Pierluigi Bersani ma persino da Nichi Vendola. (Sergio Soave, Avvenire, 20 febbraio 2011, p. 2, Seconda pagina). ** I massimi furfanti rossi e neri del secolo scorso, durante tutta la loro vita, riscossero anzi rispetto e ammirazione un po’ dovunque, anche nell’allora cosiddetto mondo libero, e proprio mentre procedevano allegramente alla costruzione dei loro inferni concentrazionari trovarono non pochi estimatori specialmente presso ambienti di gusti abbastanza simili agli attuali salotti antiberlusconiani. E questo fa del suo caso un fenomeno assolutamente inedito nella storia dei moderni deliri ideologici. Quali ne saranno mai le ragioni e il senso? (Ruggero Guarini, Tempo, 17 dicembre 2012, p. 13, Lettere & Commenti). ** se [Matteo] Salvini e [Silvio] Berlusconi trovassero insieme un uomo davvero nuovo, credibile e fuori dai giochi, come è stato [Luigi] Brugnaro per Venezia, allora l’esito finale potrebbe riaprirsi; perché il centrodestra in Italia ha una riserva di voti più ampia, e non è scontato che lo schema di [Matteo] Renzi -- giocarsi la partita a tutto campo, ponendosi non come antiberlusconiano ma come postberlusconiano -- porti i voti necessari a compensare l’emorragia a sinistra. (Aldo Cazzullo, Corriere della sera, 7 novembre 2015, p. 1, Prima pagina).","Tipo: Prefissazione, Formanti: anti-, berlusconiano"
antiberlusconismo,sost,Avversione nei confronti della linea politica di Silvio Berlusconi e del partito Forza Italia da lui fondato.,"La prospettiva di un’Italia senza Berlusconi ha colpito con una malinconia inattesa anche l’antiberlusconismo più acceso. Come se il suo capezzale fosse addirittura il capezzale di tutti. Come se la guerra tra berlusconiani e antiberlusconiani fosse stata la cornice emotiva in cui si è giocata tutt’intera la partita politica di questi decenni. Per il momento. E se poi per il Cavaliere suonasse l’ora dell’ennesima resurrezione forse si ricomincerebbe daccapo. Forse. (Pierluigi Battista, Corriere della sera, 16 giugno 2006, p. 1, Prima pagina). ** L'antiberlusconismo, così come il comunismo, sono morti e sepolti. Non c'è qui da noi un [Barack] Obama o una [Angela] Merkel. Abbiamo Silvio [Berlusconi]. O, se volete, [Dario] Franceschini. (Oliviero Favero, Libero, 12 luglio 2009, p. 1, Prima pagina). ** «Non mi sono mai lamentato delle manifestazioni, sono il sale della democrazia, tant’è che ne faremo una tra 7 giorni: ma la nostra sarà di proposta, ci saranno i presidenti candidati alle Regioni che metteranno insieme i loro impegni e diranno che cosa in comune vorranno fare. La manifestazione di oggi invece ha una anomalia: vede insieme persone che hanno in comune solo l’antiberlusconismo» [Ignazio La Russa]. (Avvenire, 14 marzo 2010, p. 8, Oggi Italia). ** [Matteo] Renzi ha […] compreso che attualmente la promessa di voler rendere l’Italia governabile vale, nelle principale cancellerie europee, molto più di qualunque riforma economica e sociale. Per far ciò ha bisogno di mandare in soffitta tutte le vecchie logiche che hanno governato l’Italia e, di conseguenza, di archiviare un’intera stagione politica che a suo giudizio la sinistra ha interpretato solo in funzione di un antiberlusconismo altrettanto fallimentare. (Marco Conti, Messaggero, 13 marzo 2014, p. 1, Prima pagina).","Tipo: Prefissazione, Formanti: anti-, berlusconismo"
antiblasfemia,agg,Finalizzato a contrastare e reprimere ogni pratica blasfema.,"L’iniziativa, una serrata, uno sciopero generale e varie altre iniziative erano state promosse per contrastare le richieste delle minoranze, ma anche di diversi movimenti religiosi musulmani moderati, partiti politici e organizzazioni di emendare gli articoli del Codice Penale conosciuti come «legge antiblasfemia». In questo senso va anche la proposta di legge depositata a novembre da Sherry Rahman, ex ministro delle Telecomunicazioni ed esponente del Partito del popolo pachistano, al potere sotto la guida del presidente Asif Ali Zardari, vedovo di Benazir Bhutto. (Stefano Vecchia, Avvenire, 2 gennaio 2011, p. 6, Primo piano). ** [tit.] La frontiera laica dell’Islanda / Abolita la legge anti blasfemia (Corriere della sera, 4 luglio 2015, p. 17, Esteri).","Tipo: Prefissazione, Formanti: anti-, blasfemia"
antibomba,agg,Che ha il compito di individuare un ordigno esplosivo per renderlo inoffensivo; che costituisce una protezione nell’eventualità del lancio di bombe.,"[tit.] «E' un calvario: manca anche il pane. Rifugi anti-bombe nelle parrocchie» (Avvenire, 21 luglio 2012, p. 4, Primo piano). ** se c'è una cosa che senti ripetere al bar in questi giorni è «non prendere la metro». In realtà è uno dei luoghi più sorvegliati con tremila telecamere, centinaia di sensori, cani anti bomba e Pandora, un sistema di allarme e comunicazione tra le forze di pronto intervento. (Giuseppe Marino, Giornale, 25 novembre 2015, p. 10, Il Fatto). ** Lo scalo ferroviario della città [Chemnitz] viene parzialmente chiuso, entrano in azione i robot anti-bomba che analizzano alcune valigie abbandonate sulla banchina. (Guido Olimpio, Corriere della sera, 9 ottobre 2016, p. 1, Prima pagina).","Tipo: Prefissazione, Formanti: anti-, bomba"
antiBruxelles,agg,"Che contrasta il processo di unificazione europea; critico nei confronti degli organi comunitari, che hanno sede a Bruxelles, e delle loro politiche.","La sinistra al governo in Francia si è trovata ieri in una curiosa situazione: da un lato, si discuteva all’Assemblea nazionale la legge Macron, dal nome del ministro dell’Economia protagonista della svolta economica social-liberale; dall’altro, sono piovute dichiarazioni in favore di quel [Alexis] Tsipras un tempo giudicato irresponsabile perché anti-Bruxelles. (Stefano Montefiori, Corriere della sera, 27 gennaio 2015, p. 6, La scelta di Atene).","Tipo: Prefissazione, Formanti: anti-, Bruxelles"
antibullismo,agg,"Che si propone di far comprendere la gravità dei fenomeni di bullismo, contrastandone la diffusione.","Agli operatori confidano anche di aver trovato il riferimento sul quaderno o sul diario di alcune collezioni che, in fondo, in rubrica, hanno l'elenco delle chiamate utili. E' qui, tra il numero della polizia e quello della Croce rossa, che i ragazzi scoprono i centri antibullismo. Sono telefonate non frequenti, ma da quando esistono fanno sobbalzare gli psicoterapeuti che rispondono. E' questo, infatti, uno dei momenti piu' delicati: conquistare la fiducia, costruire un rapporto per mantenere un contatto e accompagnare il bullo durante il percorso di cambiamento. (Elena Lisa, Stampa, 31 maggio 2009, p. 19, Cronache Italiane).","Tipo: Prefissazione, Formanti: anti-, bullismo"
antibullo,agg,"Che si propone di far comprendere la gravità dei fenomeni di bullismo, contrastando l'operato dei giovani teppisti.","I tuoi amici dicono che se giochi con me non sei più loro amico. Tu come ti comporti? Giochi con me e cerchi di convincere gli altri a giocare con tutti. Oppure eviti di giocare con me. O ancora, giochi con me solo quando gli altri non ci vedono. Siete entrati nel gioco di carte «antibullo». Lo hanno ideato alcuni genitori della scuola elementare Pietro Micca, dopo aver seguito un corso Asl sul bullismo. (Marta Ghezzi, Corriere della sera, 10 ottobre 2010, p. 10).","Tipo: Prefissazione, Formanti: anti-, bullo"
antibuonismo,sost,L'atteggiamento di chi non si conforma all'esibizione di buoni sentimenti.,"In Francia il politicamente scorretto, , l'anti-perbenismo e l'anti-buonismo hanno un nuovo eroe: si chiama Maurice Boisart, da cinque anni sindaco di un minuscolo paese di campagna, Cousolre (nella regione Nord-Pas-de-Calais), 2.600 abitanti al confine col Belgio. (Simona Verrazzo, Libero, 9 ottobre 2011, p. 20, Attualità).","Tipo: Prefissazione, Formanti: anti-, buonismo"
antiburocratico,agg,Che si propone di ridurre o eliminare i disagi causati ai cittadini dalla macchinosità della burocrazia.,"Cosa intende dire? «Quello che ho sempre detto, anche davanti ai militanti leghisti. E cioè: dov’è finita la vostra ragione originaria? La Lega è nata come forza antiburocratica, autonomistica, e costruita nella critica a tangentopoli. Tutto questo via via è stato perso e sostituito con una fisionomia separatista, xenofoba, populista, che si è fatta identificare come una politica di potere il giorno che ha preso a braccetto il miliardario. Ora la Lega può riprendere una sua strada solo rivedendo l’atto di nascita perduto in questi anni» [Pier Luigi Bersani intervistato da Simone Collini]. (Unità, 7 aprile 2012, p. 9, Primo Piano).","Tipo: Prefissazione, Formanti: anti-, burocratico"
antiburocrazia,agg,Che contrasta la macchinosità della burocrazia.,"In una prima fase Margaret Thatcher interpretò bene il pensiero comune antiburocrazia e ciò le valse una straordinaria popolarità ma in un secondo momento, oggi va detto con la franchezza e serenità di analisi che permette la distanza di tempo da quegli anni, la dottrina Thatcher aumentò le disparità tra ricchi e poveri. (Romano Prodi, Sole 24 Ore, 9 aprile 2013, p. 1, Prima pagina). ** [tit.] Mossa anti burocrazia per tagliare la spesa (Corriere della sera, 6 aprile 2014, p. 1, Prima pagina).","Tipo: Prefissazione, Formanti: anti-, burocrazia"
antiburqa,agg,Contrario all'uso del burqa in pubblico.,"Dopo le gabbie salariali, il dialetto a scuola e le bandiere regionali in Costituzione, la Lega apre un nuovo fronte di battaglia e deposita alla Camera una proposta di legge anti-burqa. (Tirreno, 7 ottobre 2009, p. 4, Attualità). ** È finalmente iniziata alla Camera dei Deputati la discussione sulla proposta di legge anti-burqa. Se approvato, il testo unificato presentato dalla maggioranza includerebbe tra i mezzi atti «a rendere difficoltoso il riconoscimento della persona», e pertanto vietati dalla legge sull'ordine pubblico, gli «indumenti o accessori di qualsiasi tipo, compresi quelli di origine etnica e culturale, quali il burqa ed il niqab». (Marco Ventura, Corriere della sera, 29 ottobre 2011, p. 58, Idee & opinioni).","Tipo: Prefissazione, Formanti: anti-, burqa (arabo)"
anticaldo,sost,"Che si propone di prevenire e contrastare gli effetti provocati da temperature molto elevate, specialmente su persone deboli o anziane.","Muoiono nonostante i piani «anti-caldo» che il Comune studia e applica ogni estate. E se le reti d'assistenza pure esistono e funzionano, è probabilmente un'illusione l'idea di poter stare accanto a tutti, (Gianni Santucci, Corriere della sera, 25 agosto 2011, p. 11, Primo Piano). ** Il «piano anticaldo» del Comune comprende anzitutto gli interventi di assistenza domiciliare -- consegna del pasto o cucina del pasto a domicilio, pulizia della casa, igiene della persona; piccole commissioni (spesa, farmacia, posta); accompagnamento a visite mediche, specialistiche, esami in ospedale; visite a domicilio; piccole uscite nel quartiere. (Lorenzo Rosoli, Avvenire, 3 agosto 2016, Cronaca di Milano, p. I).","Tipo: Prefissazione, Formanti: anti-, caldo"
anticamorra,agg,Che si propone di combattere la camorra.,"Ma lei [Mara Carfagna] pensa già al dopo: così può diventare l’immagine, se [Silvio] Berlusconi non riuscirà comunque a farle cambiare idea, di una battaglia anti-camorra, senza farsi trascinare in una guerra di gossip e insulti personali. «Io rispondo alle oltre 55 mila persone che mi hanno dato la preferenza alle ultime Regionali in Campania, non ci sto a questa guerra tra bande dentro il mio partito». (Gianna Fregonara, Corriere della sera, 21 novembre 2010, p. 7, Primo Piano). ** « Finalmente. È una norma che sarà molto utile...». Magistrato anti camorra di provata esperienza e neo presidente dell’Authority nazionale per la lotta alla corruzione (giusto ieri il Csm ha avallato il suo «fuori ruolo» per i prossimi 6 anni), Raffaele Cantone saluta con soddisfazione l’approvazione definitiva del nuovo articolo 416 ter: «Ora però non bisogna limitarsi alle norme penali -- argomenta --». (Vincenzo R. Spagnolo, Avvenire, 17 aprile 2014, p. 9, Attualità).","Tipo: Prefissazione, Formanti: anti-, camorra"
anticaos,agg,Che si propone di contrastare o limitare situazioni di confusione e disagio.,"[tit.] Piazza San Silvestro, il progetto anti-caos / Via bus e auto, sarà aperta solo ai pedoni. Nel piano del Comune un appalto da 4 milioni (Repubblica, 18 dicembre 2009, Roma, p. V). ** [tit.] Carnevale, scatta il piano anti-caos / La Prefettura ipotizza di chiudere alle auto il ponte della Libertà nei momenti di maggior afflusso (Gazzettino, 18 febbraio 2014, Venezia, p. I).","Tipo: Prefissazione, Formanti: anti-, caos"
anticasta,sost,"Chi o che è critico e ostile nei confronti di privilegi di ogni natura; con particolare riferimento ai privilegi di cui godono gli appartenenti a gruppi organizzati, in particolare i politici.","A parere dei ricercatori [dell'Ispesl], ormai riuniti attorno al cronista, la lotta contro gli «sprechi» e la retorica «anti-casta» ha assunto un segno politico completamente diverso. (Roberto Ciccarelli, Manifesto, 13 giugno 2010, p. 5). ** E’ il carattere antiparlamentare, squisitamente fascista, di una certa impostazione della campagna anticasta, che porta là dove le persone serie non vorrebbero che qualche migliaio di giovani in rete fossero portati. (Giuliano Ferrara, Foglio, 17 ottobre 2011, p. 1, Prima pagina). ** Stretta nella morsa dell'anticasta e delle inchieste giudiziarie, scalzata dal governo tecnico, guardata con sospetto e rabbia per i «soldi facili» mentre la crisi strozza le famiglie, la politica lotta per la sopravvivenza. E cerca il riscatto. (Giuliana Palieri, Sicilia, 21 aprile 2012, p. 27, Noi Oggi). ** A proposito di giovani, veniamo alla faglia -- interna ai militanti e dirigenti del partito [il Pd] -- tra giovani e vecchi, tra rottamatori e rottamandi. Credo si tratti di una faglia minore, presente dai tempi di Roberto Michels in tutti i partiti, ma in Italia più insidiosa per il conservatorismo dei ceti dirigenti, per i patti parasociali tra i partiti che hanno dato vita al Pd e per la forte assonanza con le polemiche anti-casta diffuse nella società e più intense che in altri Paesi. (Michele Salvati, Corriere della sera, 21 aprile 2013, p. 38, Idee & opinioni). ** Sarebbe bene che le Università ed i centri di ricerca, in occasione delle elezioni europee, fornissero imparziali ma rigorosi materiali di conoscenza. È follia declinare l'economia con lo stesso furore anti-casta con cui oggi si contestano le istituzioni. (Mario Centorrino, Sicilia, 8 febbraio 2014, p. 24, Noi Oggi). ** Case, terreni e soldi. L'antipolitica è un mestiere che fa bene. Specialmente ai conti di chi gestisce questo business dell'anticasta. (Francesco Maria Del Vigo, Giornale, 22 giugno 2015, p. 21, Controcorrente). ** leggendo i social, non parrebbe che il popolo tiri la volata al [Matteo] Renzi anti-casta. Anzi, è tutto un: «E perché i vitalizi non li hai aboliti tu?». (Mario Ajello, Messaggero, 2 febbraio 2017, p. 3, Primo Piano).","Tipo: Prefissazione, Formanti: anti-, casta"
anticavaliere,sost,"Antagonista di Silvio Berlusconi, per antonomasia il Cavaliere.","Il punto […] lo fa lo stesso [Giorgio] La Malfa: «Noi abbiamo fatto un grande favore a [Silvio] Berlusconi, gli abbiamo dato la possibilità di tenere [Antonio] Fazio per le palle. Il governatore ha sbagliato quando ha incontrato il premier a Palazzo Chigi, perché la sinistra che lo proteggeva in chiave anti-Cavaliere gli si è rivoltata contro. Ora tocca a Berlusconi decidere sul suo destino». (Augusto Minzolini, Stampa, 21 gennaio 2005, p. 7, Interno). ** [tit.] Giustizia, welfare e giovani: il «governo ombra» di [Gianfranco] Fini per diventare l’anti-Cavaliere / Su riforme, processo breve e immigrati il presidente della Camera imita il Pd. La Lega: «Fa campagna elettorale per la sinistra» (Giornale, 28 febbraio 2010, p. 2, Il Fatto). ** Ma «Il Giornale» di Vittorio Feltri e «Libero» di Maurizio Belpietro sono andati avanti per la loro strada. Suscitando la desolata irritazione dei media che da sempre combattono Silvio Berlusconi con le stesse armi. Ossia con campagne giornalistiche protratte per settimane e settimane senza andare per il sottile. Anche in questo caso è prevalsa la nevrosi anti-Cav. (Giampaolo Pansa, Riformista, 10 ottobre 2010, p. 1, Prima pagina). ** Ecco, appunto, i rigori. Per favore, non fateli calciare a Massimo D’Alema. Se c’è un modo per dare nuova linfa all’arzillo capo del governo questo è opporvi un’accoglienza di forze con l’eterno riff della «salvezza nazionale». È ciò che propone la vecchia volpe del Tavoliere, con il suo appello al voto anticipato che dà definitiva sepoltura a un’alternativa di centrosinistra a vantaggio di un’ammucchiata anti Cav. (Alessandro Antonelli, Altri, 4 febbraio 2011, p. 6, Politica). ** [Alan] Friedman raccoglie testimonianze di Romano Prodi e Carlo De Benedetti, confermate dallo stesso Mario Monti, sul fatto che il capo dello Stato consultò l'ex premier già nel giugno del 2011 per la «successione» a Silvio Berlusconi, cioè prima della famosa impennata dello spread nel novembre successivo. E' così che riparte la teoria del complotto anti-Cavaliere contro la quale il capo dello Stato risponde con una lettera indirizzata al «Corriere». (Lina Palmerini, Sole 24 Ore, 11 febbraio 2014, p. 1, Prima pagina).","Tipo: Prefissazione, Formanti: anti-, Cavaliere"
antichavismo,sost,"Movimento di opposizione alle politiche di Hugo Chávez, presidente del Venezuela.","Oggi, il governatore dello stato di Miranda è il punto di riferimento moderato dell'anti-chavismo (Filippo Fiorini, Stampa, 4 aprile 2014, p. 13, Primo Piano).","Tipo: Prefissazione, Formanti: anti-, chavismo"
antichavista,sost,"Chi o che si oppone alle politiche di Hugo Chávez, presidente del Venezuela.","La protesta nazionale convocata ieri dall'opposizione contro la politica economica del governo di Nicolas Maduro ha mobilitato migliaia di persone in una decina di città del Venezuela, ma a Caracas la «marcia delle pentole vuote» delle donne antichaviste, che doveva concludersi davanti alla sede del ministero dell'Alimentazione, è stata impedita da un impressionante dispositivo di blocco delle forze di sicurezza. (Messaggero, 9 marzo 2014, p. 13, Esteri). ** Entrambe le parti hanno accettato e desiderano -- ha detto [Ernesto] Samper -- l’accompagnamento del Vaticano nel processo negoziale. La trattativa, dunque, fra l’esecutivo del presidente Nicolás Maduro e la coalizione anti-chavista, riunita nella Mesa de unidad democrática (Mud), riprende dopo momenti di forte tensione. (Lucia Capuzzi, Avvenire, 23 luglio 2016, p. 16, Mondo). ** Incapace di trovare una sintesi tra i deliri guevaristi alla [Alessandro] Di Battista e le posizioni anti-chaviste di [Matteo] Salvini, il nostro governo decide di mettere la testa sotto la sabbia. (Roberto Fabbri, Giornale, 4 febbraio 2019, p. 2, Il Fatto).","Tipo: Prefissazione, Formanti: anti-, chavista"
anticoalizione,agg,Che si oppone a una coalizione di forze armate.,"L'attività delle milizie anti-coalizione, infatti, non permette ancora di considerare la situazione stabile. (Claudio Monici, Avvenire, 17 luglio 2012, p. 3, In vetrina).","Tipo: Prefissazione, Formanti: anti-, coalizione"
anticonciliare,agg,Che contrasta o si ostina a non tener conto del cambiamento seguìto al Concilio ecumenico Vaticano II.,"quella di [Roberto] de Mattei è e rimane un'opera di revisionismo (anti)conciliare: non racconta un'assemblea, fatta di componenti ed idee, ma il fluido intreccio di quelle entità «progressiste» (l'Alleanza, il Fronte Antiromano, la Minoranza Organizzata) che popolano gli incubi dei lefebvriani, scismatici e non. (Alberto Melloni, Corriere della sera, 4 ottobre 2011, p. 45, Cultura).","Tipo: Prefissazione, Formanti: anti-, conciliare"
anticoncorrenziale,agg,Che viola le norme sulla libera concorrenza nel mercato.,"Nei mesi scorsi l'Autorità Antitrust ha stigmatizzato gli indizi di cartello anticoncorrenziale tra le imprese dei trasporti pubblici locali che può provocare una perdita netta di vari milioni soltanto per le multe comminate. (Ugo Scuro, Opinione, 29 marzo 2008, p. 6, Commenti). ** Il problema della concentrazione anti-concorrenziale nascerebbe, secondo [Antonio] Catricalà, proprio per l'attività tv di Mediaset. Tanto è vero che non sono state sollevate questioni antitrust per le altre trasmissioni ospitate presso Dmt: le radio, i telefonini e il wi-fi. (F. Mas., Corriere della sera, 7 ottobre 2011, p. 45, Economia).","Tipo: Prefissazione, Formanti: anti-, concorrenziale"
anticontagio,agg,Finalizzato a prevenire forme di contagio virale; anche in senso figurato.,"Da Ruegen non si esce senza un duro trattamento chimico anticontagio. Solo le forze armate hanno l'equipaggiamento necessario per rimuovere i cadaveri di uccelli. (Andrea Tarquini, Repubblica, 27 febbraio 2006, p. 23, Cronaca). ** Il Fondo salva-stati «è solo parte del muro anti-contagio di cui abbiamo bisogno», ha spiegato il ministro degli Esteri polacco, Jacek Rostowski, che ha la presidenza di turno dell’Ecofin. (David Carretta, Messaggero, 1 dicembre 2011, p. 3, Primo Piano). ** Sale, almeno nel 2012, invece il debito pubblico, per toccare quota 123,5% del Pil, contro il 120,1% del 2011. Questo, però, anche per la partecipazione italiana al firewall, la muraglia anticontagio dell'Ue. (Giovanni Maria Del Re, Avvenire, 12 maggio 2012, p. 10, Primo piano). ** Non bisogna dimenticare infine la politica espansiva della Bce che con il suo Quantitative easing, l’acquisto massiccio di titoli pubblici, avviato per combattere il pericolo della deflazione, fa anche da scudo anticontagio alle tensioni sui mercati e difende la tenuta dell’euro. (Stefania Tamburello, Corriere della sera, 28 giugno 2015, p. 6, Primo piano).","Tipo: Prefissazione, Formanti: anti-, contagio"
anticontraffazione,agg,Che si propone di ostacolare e impedire la contraffazione di un prodotto.,"nel Regno Unito un flaconcino di Herceptin (uno dei medicinali più richiesti dai nuovi predoni del farmaco) costa circa 675 dollari. Questa è una delle rivelazioni del dirigente dell'Ufficio anticontraffazione dell'Agenzia del farmaco italiana. (Giuseppe Crimaldi, Mattino, 3 maggio 2014, p. 2, Primo Piano). ** Da quasi dieci anni l’Italia, con un gruppo di Paesi che non riesce a diventare maggioranza nell’Unione dei 28, tenta di strappare all’Europa una legislazione che imponga a tutti gli operatori economici, imprenditori e importatori, l’obbligo di indicare l’origine dei loro prodotti. Come avviene negli Stati Uniti, in Giappone e anche in Cina. A salvaguardia della sicurezza dei cittadini-consumatori e come mezzo di lotta anti-contraffazione e pirateria industriale. (Adriana Cerretelli, Sole 24 Ore, 30 aprile 2015, p. 1, Prima pagina).","Tipo: Prefissazione, Formanti: anti-, contraffazione"
anticorruzione,agg,Che ha il compito di contrastare ogni forma di corruzione.,"Persuaso dell'importanza della trasparenza anche in funzione della lotta alla corruzione, [Filippo] Patroni Griffi sarebbe intenzionato a presentare un emendamento al ddl anti-corruzione per introdurre l'obbligo di pubblicazione dei redditi dei dirigenti e dei titolari di incarichi pubblici a livello nazionale e locale. (Serenella Mattera, Sicilia, 23 febbraio 2012, p. 6, Il Fatto). ** Il rischio di aggravamento della crisi della rappresentanza democratica nel contesto della crisi generale economico-finanziaria è realistico. Un primo non più dilazionabile passo è il mutamento della legge elettorale. Deve seguirlo dappresso quello anti-corruzione. Né, per questo secondo, si dovrebbe attendere la pur indispensabile legge. Si può e si deve cominciare con epurazioni spontanee, dimissioni chieste ed ottenute dai responsabili. (Francesco Paolo Casavola, Messaggero, 19 settembre 2012, p. 1, Prima pagina). ** Silenzio-assenso entro cinque giorni? Perché no. Una norma così perentoria e univoca renderebbe obsoleto ogni provvedimento anti-corruzione, cancellando in un sol colpo le «necessità» di clientele, conoscenze o amicizie interessate all’interno dei sistemi di Pa. (Antonio Mastrapasqua, Corriere della sera, 11 agosto 2013, p. 3, Primo Piano). ** Non bastano -- anche se sono indispensabili -- le leggi anti-corruzione, i divieti, le manette, le pene. Sarebbe necessario, senza dubbio, che ciascuno si limitasse a fare bene la propria parte, a cominciare dalla scuola, cioè dall’educazione alla legalità dei bambini e dei ragazzi. (Danilo Paolini, Avvenire, 9 maggio 2014, p. 1, Prima pagina).","Tipo: Prefissazione, Formanti: anti-, corruzione"
anticriminalità,agg,Che combatte o contrasta la criminalità.,"[tit.] Task force anticriminalità 91 arresti in una settimana / Le indagini a tappeto dei carabinieri contro il traffico di droga portano alla cattura di 22 spacciatori. Furti e rapine, 65 in manette (Giornale, 2 febbraio 2015, p. 45, Milano Cronaca).","Tipo: Prefissazione, Formanti: anti-, criminalità"
anticrisi,agg,Che si propone di affrontare e contrastare una situazione di crisi.,"Per il 2011 ci sono delle professioni anti-crisi che nessuno vuole fare: ad esempio, i montatori di porte e finestre. Nel settore, dei 1500 posti di lavoro ricercati oltre otto su dieci restano senza un addetto. (Roberta Maresci, Tempo, 11 novembre 2010, p. 21, Omnibus). ** Un gesto politico, che dia il segno della discontinuità e che non escluda le dimissioni di [Silvio] Berlusconi. [Pier Luigi] Bersani interviene alla festa nazionale dell’Api di Labro alzando la posta su un eventuale governo di responsabilità nazionale anti-crisi, traccheggiando -- direbbe lui -- sul referendum per il Mattarellum, difendendo il passato -- e il futuro -- del Pd rispetto al caso Penati e aprendo a intese con il Terzo polo sulle correzioni alla manovra. (Stefano Baldolini, Europa, 3 settembre 2011, p. 2, Primo Piano). ** Gli esiti del G20, che ha deciso un rafforzamento delle risorse anti-crisi del Fmi, sono stati positivi, spiega Grilli, e benché l'Europa ancora rappresenti l'epicentro dei rischi per i mercati si è preso atto dei passi avanti fatti sia a livello globale sia a livello nazionale, ha aggiunto, rilevando che comunque a Washington si è parlato poco d'Italia. «E questo è un bene» aggiunge ribadendo che il nostro Paese non è più sotto osservazione. (Stefania Tamburello, Corriere della sera, 22 aprile 2012, p. 3, Primo Piano). ** I membri del Consiglio direttivo e il presidente dell’istituto, Mario Draghi, si trovano ad affrontare una situazione molto complessa e cercano di elaborare una strategia comune anti crisi. (Osservatore romano, 21 giugno 2013, p. 2). ** La vera scommessa per i governi nazionali, in vista delle scadenze elettorali che vi saranno dopo le elezioni europee, è quella di fare delle riforme che contengano efficaci misure anticrisi, (Salvo Andò, Sicilia, 26 marzo 2014, p. 22, Noi Oggi).","Tipo: Prefissazione, Formanti: anti-, crisi"
anticrocifisso,agg,Contrario all'esposizione dell'immagine del crocifisso nei luoghi pubblici.,"[tit.] «Giudice anticroficisso via dalla magistratura» [testo] La decisione finale è attesa nel giro di un mese in quanto la procedura prevede che la sentenza venga depositata in cancelleria entro trenta giorni dall’udienza. [Luigi] Tosti, noto alle cronache come il «giudice anticrocifisso», era presente in aula al momento delle conclusioni del pg e ha annunciato di aver pronta, in caso fosse respinto il suo ricorso, la prossima mossa: «Se non avrò giustizia dalla Cassazione ricorrerò alla Corte di Strasburgo». (Avvenire, 9 febbraio 2011, p. 11, Oggi Italia). ** La svolta laico-militante [...] stride con le stesse origini dell'ateneo [di Firenze] che nasce nel 1321 come Studium generale e presso il quale, con bolla pontificia, fu istituita una facoltà teologica, come alla Sorbona e a Bologna. Né, in tempi recenti, si ricordano bataglie anticrocefissi della guarnita sinistra d'ateneo, (Bonifacio Borruso, Italia Oggi, 16 maggio 2013, p. 11).","Tipo: Prefissazione, Formanti: anti-, crocifisso"
antidalemiano,sost,"Contrario alla linea politica di Massimo D'Alema, esponente del centrosinistra.","Nella babele del Tutti Contro Renzi (TCR), ecco i cattolici alla Rosy Bindi (la meno anti-dalemiana di tutti) e i lettiani alla Francesco Boccia. (Mario Ajello, Messaggero, 22 marzo 2015, p. 2, Primo Piano). ** D’Alema «autore, produttore e regista» della scissione, come ha detto [Matteo] Renzi in tv? Macché, reagisce [Miguel] Gotor, «Renzi è tornato dalla California accecato dal rancore e in preda a un’ossessione anti-dalemiana». Scontro frontale. (M[onica] Gu[erzoni], Corriere della sera, 28 febbraio 2017, p. 8, Politica).","Tipo: Prefissazione, Formanti: anti-, dalemiano"
antidarwiniano,agg,Contario alla teoria sull'evoluzione delle specie elaborata da Charles Robert Darwin.,"[Roberto] De Mattei, che insegna Storia del cristianesimo all'Università Europea di Roma (legata ai Legionari di Cristo), è abitualmente al centro di polemiche, soprattutto nella sua veste di vicepresidente del Consiglio nazionale delle ricerche. Come tale infatti promosse, nel febbraio 2009, un convegno antidarwiniano duramente contestato dalla comunità scientifica, in particolare dai biologi, e più tardi ha ipotizzato che il terremoto e lo tsunami in Giappone potessero essere il prodotto di un castigo divino, suscitando reazioni ancor più roventi. (Antonio Carioti, Corriere della sera, 2 ottobre 2011, p. 38, Cultura).","Tipo: Prefissazione, Formanti: anti-, darwiniano"
antidebito,agg,Finalizzato a ridurre un debito; con particolare riferimento al debito pubblico.,"per il Cavaliere dimostrare agli interlocutori che la loro crescita è stata drogata dalla speculazione finanziaria sarà un argomento migliore della sua persecuzione giudiziaria. Anche perché lì il governo giocherà un’altra partita: la candidatura di Mario Draghi alla Bce. C’è chi pensa che Angela Merkel la utilizzerà come moneta di scambio per le misure antidebito, specie dopo il harakiri del candidato tedesco Axel Weber. (Marlowe, Tempo, 17 febbraio 2011, p. 1, Prima pagina). ** È innegabile che con spread così elevati, e per troppo tempo, ogni sacrificio risulterà vano e poche aziende reggeranno la concorrenza di chi paga, in Germania ma non solo, il denaro quattro volte di meno. E, dunque, una terapia antidebito (al 123%) è indifferibile, ma di complessa attuazione. Al di là delle smentite, non è esclusa una manovra correttiva, di soli tagli, si spera. La leva fiscale è largamente in eccesso e ha uno sgradevole effetto depressivo. (Ferruccio de Bortoli, Corriere della sera, 21 luglio 2012, p. 1, Prima pagina). ** Da più parti si osserva: «E il debito?». Ebbene, dovremmo cominciare a rifiutare le teorie anti-debito propalate da una campagna di stampa irresponsabile guidata da quanti con i loro suggerimenti hanno portato l’Italia a sbandare anche nei rettilinei. Continuiamo a vendere i nostri titoli di Stato a tassi risibili e lo spread è sparito nonostante la crisi, a riprova che ciò che i soloni di cui sopra raccontano sono solo frottole. (Giulio Sapelli, Messaggero, 7 agosto 2014, p. 1, Prima pagina).","Tipo: Prefissazione, Formanti: anti-, debito"
antideclinismo,sost,"(Iron.) Atteggiamento di reazione nei confronti di una situazione ritenuta propria di un declino generale, di un arretramento complessivo.","[tit.] Dàgli agli sfascisti / Anti declinismo, no alle elezioni, difesona dell’euro. Le parole del Cav. alla Camera (Foglio, 14 ottobre 2011, p. I).","Tipo: Prefissazione, Formanti: anti-, declinismo"
antideclinista,sost,"Chi o che si contrappone a coloro che ravvisano l'instaurarsi di una situazione generale di declino, di arretramento.","[tit.] La Spagna va forte grazie al mattone / [José Luis Rodríguez] Zapatero promette il sorpasso sull'Italia, ma il boom dell'edilizia è a fine corsa: e l'85% degli spagnoli ha già casa / Per dare vera competitività all'economia iberica occorrerebbero riforme strutturali: le stesse che servirebbero all'Italia. La differenza? Loro sono anti-declinisti (Corriere della sera, 8 gennaio 2007, Corriere Economia, p. 3). ** [tit.] Numeri antideclinisti / I dati sulla disoccupazione sfatano le lugubri tesi apocalittiche (Foglio, 2 aprile 2011, p. 3).","Tipo: Prefissazione, Formanti: anti-, declinista"
antideclino,agg,Che reagisce alla progressiva perdita di produttività e di efficienza.,"[tit.] Egemonia e recessione: tre consigli antideclino (Corriere della sera, 1 agosto 2008, p. 1, Prima pagina).","Tipo: Prefissazione, Formanti: anti-, declino"
antidegrado,agg,Che tende a contrastare il degrado; con particolare riferimento al deterioramento delle infrastrutture urbane.,"[tit.] Blitz anti-degrado nelle aree archeologiche / Smantellati gli insediamenti abusivi tra San Giovanni, le Mura Aureliane e la Salita di San Gallo (Messaggero, 25 settembre 2009, p. 39, Cronaca di Roma). ** Un'azione sinergica rafforzata ulteriormente dalle sei ordinanze antidegrado (prostituzione, accattonaggio, droga, alcol, lotta all'abusivismo, contraffazione, vetro, graffiti) emanate, nel novembre 2008, in virtù dei nuovi poteri in materia di sicurezza riconosciuti ai primi cittadini dal Viminale e dalle ordinanze antidegrado in vigore. (Simone Girardin, Padania, 14 novembre 2010, p. 1, Prima pagina).","Tipo: Prefissazione, Formanti: anti-, degrado"
antidestra,agg,Contrario alla destra e alla sua linea politica.,"nel trambusto emotivo che segue la bocciatura in aula della legge [sull'omofobia], per qualche ora la polemica interna prevale su quella anti-destra e Ignazio Marino, uno dei candidati alla segreteria, arriva a dire: «Inutile che [Dario] Franceschini ci dica che è una vergogna, sono solo parole: quale partito può consentire ad una propria parlamentare di votare spesso con la destra?». (Fabio Martini, Stampa, 14 ottobre 2009, p. 5, Interno).","Tipo: Prefissazione, Formanti: anti-, destra"
antidiscriminazione,agg,Finalizzato a contrastare ogni forma di discriminazione.,"È stato un responsabile del partito socialista fiammingo (Spa), Jean-Marie de Meester, ad annunciare ieri di aver presentato un ricorso contro [André-Joseph] Léonard presso la Procura di Bruges (Fiandre den Nord). «Dopo essermi consultato con diversi giuristi ritengo che Léonard abbia violato la legge anti-discriminazione e con le sue dichiarazioni omofobiche ha commesso calunnia e diffamazione», ha detto de Meester. (Tempo, 3 novembre 2010, p. 13, Cronache). ** Sul tavolo del sindaco, finito nel mirino anche per l’iniziativa di ritirare dalle biblioteche delle scuole dell’infanzia 49 libri anti-discriminazione, ci sono altri nodi spinosi. Come quello di dare concretezza, secondo i suoi progetti, all’ipotesi di istituire le «ztl pedonali» in alcune aree del centro storico di Venezia, compresa piazza San Marco da far diventare a pagamento. (Corriere della sera, 29 agosto 2015, p. 21, Politica).","Tipo: Prefissazione, Formanti: anti-, discriminazione"
antidisoccupazione,agg,Che si propone di trovare soluzioni pratiche al problema della disoccupazione.,"oggi non è sfuggito a nessuno il tono con cui la Commissione europea ha presentato l'arrivo in Italia del team antidisoccupazione: «Troppe disuguaglianze, troppa flessibilità per i giovani, troppe garanzie per gli adulti». A leggere bene queste parole significa che la riforma dell'articolo 18 dovrebbe intervenire, secondo Bruxelles, non solo sui contratti futuri. (Roberto Bagnoli, Corriere della sera, 15 febbraio 2012, p. 9, Primo Piano).","Tipo: Prefissazione, Formanti: anti-, disoccupazione"
anti-élite,sost,Tendente a contrastare i privilegi delle élite.,"Nelle ultime ore, a proposito della visita «non ufficiale» di [Luigi] Di Maio in Francia, «Le Monde» ha invece avanzato una lettura prevalentemente in chiave di politica interna italiana: «In difficoltà nei sondaggi e distanziato ogni giorno un po’ più dalla Lega di Matteo Salvini, M5s attraversa una fase delicata. È dunque importante, per questa formazione inclassificabile, anti-élite ed euroscettica, mostrare all’opinione pubblica italiana che non è isolata in Europa». (Daniele Zappalà, Avvenire, 8 febbraio 2019, p. 5, Primo piano).","Tipo: Prefissazione, Formanti: anti-, élite (cinese)"
antiesplosivo,agg,Capace di localizzare una carica di esplosivo per permettere di disinnescarla.,"Fin dall'alba, uno spiegamento di oltre 2500 tra agenti di polizia e carabinieri ha reso inavvicinabile la zona rossa. Ma il meccanismo prevedeva ben altro: spazio aereo chiuso ai sorvoli dalle 6 fino alle 22 (con rotte aeree deviate per il normale traffico di Fiumicino), batterie di missili antiaerei a difesa dello spazio aereo sulla città, caccia dell'Aeronautica pronti al decollo, elicotteri delle forze dell'ordine, cecchini sui tetti, unità cinofile, squadre antiesplosivo, forze speciali, intelligence. (Francesco Grignetti, Stampa, 3 giugno 2011, p. 6, Interno). ** Ai militari sono stati assegnati poteri di pubblica sicurezza. […] Hanno fatto tutti un addestramento specifico. In questi giorni sono stati testati anche i cani anti-esplosivo e i barchini sul Tevere. Il dispositivo è imponente. (Fabrizio de Feo, Giornale, 2 dicembre 2015, p. 6, Il Fatto).","Tipo: Prefissazione, Formanti: anti-, esplosivo"
antiestablishment,agg,Che si propone di contestare e contrastare l'establishment.,"[tit.] Chi cede i voti anti-establishment ai 5 Stelle / Quattro consensi su 10 arrivano da Lega e Idv / E la diaspora del Carroccio supera quella del Pdl (Corriere della sera, 10 giugno 2012, p. 14, Politica). ** È il momento degli «anti-party men», ha scritto pochi giorni fa sul «New York Times» l'editorialista David Brooks: uomini anti-partito, anti-establishment come [Donald J.] Trump, [Ben] Carson e [Bernie] Sanders e quel [Jeremy] Corbyn che oltreoceano ha conquistato il Labour dopo essere stato seduto per anni alle sue frange estreme. Si tratta di uomini con poca o limitata esperienza amministrativa e di governo, capaci però di crescere nei favori dell'elettorato. (Rolla Scolari, Giornale, 18 settembre 2015, p. 23, Album).","Tipo: Prestito / Inglese, Formanti: anti- ENG (inglese), establishment (inglese)"
antieuro,agg,"Che si contrappone all'adozione dell'euro come moneta unica europea, o alla sua sopravvivenza.","Sebbene avesse tre giorni di tempo, ha rinunciato all'incarico e lo ha rimesso nelle mani del presidente. Ora la palla passa nel campo del leader di Syriza, la sinistra radicale di Alexis Tsipras, uscita a sorpresa seconda dalle elezioni di ieri. Tsipras ieri aveva rivolto un appello a tutte le forze anti-euro ma aveva già ricevuto un no (forse tattico) dai comunisti del Kke, che restano una forza settaria nel panorama politico greco. (Vittorio Da Rold, Sole 24 Ore, 8 maggio 2012, p. 11, Europa e mercati). ** È urgente, avverte il politico lussemburghese [Jean-Claude Juncker], che l’Italia «dissipi in fretta ogni ombra di dubbio», visto che «non è concepibile che dall’oggi al domani cambi radicalmente politica e aggiunga debito al debito e deficit al deficit ». Parole che esplicitano con chiarezza le principali preoccupazioni dei partner, che certo non hanno dimenticato le bordate di [Silvio] Berlusconi contro la Germania o l’idea di un referendum anti-euro lanciata da Beppe Grillo. (Giovanni Maria Del Re, Avvenire, 6 marzo 2013, p. 8, Primo piano). ** I mercati finanziari sono tenuti a bada dagli «strappi» di Draghi alla soffocante ortodossia della Bundesbank. Ma i mercati rionali sono inondati dai populismi anti euro gonfiati dalla paura di futuro delle classi medie. (Stefano Fassina, Corriere della sera, 3 gennaio 2014, p. 39, Idee & opinioni). ** sulle ripercussioni politiche, anche a casa nostra, della vittoria marcata dei no ad Atene [Matteo] Renzi stesso non aveva nascosto nei giorni scorsi le preoccupazioni: «Se vincesse la linea dell'azzardo di [Alexis] Tsipras -- era il suo ragionamento -- rialzeranno la testa tutti gli estremismi anti-euro e le forze populiste che agitano la bandiera dell'«ochi»: da Podemos in Spagna a [Matteo] Salvini e [Beppe] Grillo qui da noi», rendendo la vita molto più difficile ai governi europeisti e riducendo i loro margini di manovra. (Laura Cesaretti, Giornale, 6 luglio 2015, p. 5, Il Fatto). ** Colpa anche dei timori per le elezioni anticipate, dicono in Borsa. Una vera minaccia per chi è convinto che una tornata elettorale potrebbe portare alla vittoria di partiti anti euro o in alternativa a governi dalla maggioranza incerta. (Roberta Amoruso, Messaggero, 31 gennaio 2017, p. 7, Primo Piano).","Tipo: Prefissazione, Formanti: anti-, euro"
antieuropeismo,sost,"Atteggiamento di contrarietà e avversione al processo di integrazione europea, o di insofferenza nei confronti delle istituzioni europee.","«Un segnale di pericolo» sono [...] le parole del quotidiano «Frankfurter Allgemeine Zeitung», per cui la «metà degli italiani -- è l'opinione del giornale -- ha votato per partiti dall'aggressivo anti-europeismo. E questo è un segnale preoccupante per l'intero continente». (Giovanni Stringa, Corriere della sera, 26 febbraio 2013, p. 26, Primo Piano). ** In chiusura della crisi della moneta unica e del debito sovrano europeo e mentre si avvia a soluzione il problema delle banche europee, si apre d'improvviso per i mercati stamattina una nuova crisi, ancora una volta denominata in euro ma tutta politica, gonfiata dai venti forti dell'anti-europeismo e del populismo francese. (Isa Bufacchi, Sole 24 Ore, 26 maggio 2014, p. 1, Prima pagina). ** Il rischio più grave che corre l’Europa adesso è quello di sedersi, congratularsi con la Francia e brindare per lo scampato pericolo, e non fare nulla, non riformare nulla. Tutto questo come se i problemi che negli ultimi anni hanno permesso all’antieuropeismo di gonfiarsi nel Continente non fossero ancora lì. (Angelo Panebianco, Corriere della sera, 9 maggio 2017, p. 1, Prima pagina).","Tipo: Prefissazione, Formanti: anti-, europeismo"
antieuropeista,sost,Chi o che è contrario al processo di unificazione europea.,"Allora [Antonio] Martino spiegò che il risparmio non era da sottovalutare, ma le critiche -- e gli improperi contro «una decisione antieuropeista» -- non mancarono, specie tra i prodiani. (Foglio, 17 giugno 2006, p. 3). ** la linea del governo italiano è già chiara. Ora che ad Atene le cose sembrano tornare sul giusto binario, l'Europa dovrà concedere «una dilazione» alla Grecia. Dare al nuovo governo, probabilmente formato da un'alleanza tra i conservatori di Nuova Democrazia e i socialisti del Pasok, la possibilità di contrastare «con qualche concessione» l'opposizione del fronte anti-europeista guidato dal partito della sinistra radicale Syriza. (Alberto Gentili, Gazzettino, 18 giugno 2012, p. 4, Primo Piano). ** Le indicazioni venute dall’estero e dai mercati durante la campagna elettorale sono andate tutte nella direzione dell’auspicio in un’ampia vittoria del centrosinistra o di Mario Monti, con il supporto l’uno dell’altro. Tutte le altre possibilità hanno un punto in comune inquietante agli occhi delle istituzioni e delle capitali Ue: hanno ottenuto i loro brillanti risultati elettorali sulla base di una campagna fortemente antieuropeista, circostanza mai verificatasi prima in un paese politicamente instabile, certo, ma dalla fede comunitaria incrollabile come l’Italia. (Cristina Marconi, Messaggero, 26 febbraio 2013, p. 16, Primo Piano). ** Ciò comporterà che anche all'interno degli Stati la vita politica nazionale si europeizzi sempre più, anche per contrastare i movimenti antieuropeisti e razzisti che si vanno organizzando nei diversi Paesi europei. (Salvo Andò, Sicilia, 6 marzo 2014, p. 18, Noi Oggi). ** Mentre gli antieuropeisti più accesi si agitano di fronte a opinioni pubbliche (comprensibilmente) spaventate dagli eventi, servirebbero agli uomini di governo coraggio e carisma per convincere gli europei che se saltasse l’Unione staremmo tutti peggio, che praticare lo scaricabarile è controproducente, così come lo è restare immobili fingendo che il mondo sia lo stesso di prima. (Angelo Panebianco, Corriere della sera, 27 gennaio 2016, p. 1, Prima pagina).","Tipo: Prefissazione, Formanti: anti-, europeista"
antieuropeo,sost,Chi o che è contrario al processo di unificazione europea.,"E’ piaciuto meno a un’altra parte dei laburisti (partito ormai composto in gran parte da avvocati, a cominciare da leader e consorte) e dell’establishment giuridico londinese: «Quella di Cameron è soltanto una trovata superficiale che non ha né senso né sostanza -- sostiene Charlie Falconer, Lord Chancellor ed ex coinquilino del premier -- abolire la Hra significa incrementare di nuovo gli appelli diretti a Strasburgo: meno male che lui si vuol porre come l’antieuropeo». (Foglio, 28 giugno 2006, p. 3). ** Le elezioni in Grecia rimangono un'incognita, se effettivamente i due grandi partiti, il Nea Dimocratia e il Pasok dovranno fare i conti con i partiti minori e anti europei, in una situazione di miseria del Paese, che sta dando strani segnali in alcune città come Salonicco, dove gli acquisti quotidiani, dal cibo ai servizi, avvengono non in euro, ma con una nuova moneta, che prelude al ritorno della dracma. (Guido Rossi, Sole 24 Ore, 6 maggio 2012, p. 1, Prima pagina). ** [Mario] Monti annuncia che Scelta Civica riprende con la sua guida (e con un congresso a breve) il suo ruolo di «pungolo per le riforme istituzionali e per un forte orientamento europeo del governo Letta», che certo ritiene «utile la vigile e pressante compagnia di Sc nel depotenziare le forze populiste e anti-europee virulente che sembravano avere avuto la meglio nel dibattito pre-elettorale». (Avvenire, 17 maggio 2013, p. 6, Primo piano).","Tipo: Prefissazione, Formanti: anti-, europeo"
antievasione,agg,Finalizzato a combattere o contrastare l'evasione fiscale o contributiva.,"[tit.] Si scalda la linea antievasione [testo] Ormai è l'hot line anti-evasione. I telefoni della Guardia di finanza di tutta Italia squillano in media 100 volte al giorno. Dall'altra parte della cornetta i delatori: contribuenti delusi, arrabbiati o semplicemente «attenti al vicino». [...] Le «sentinelle del nero» si moltiplicano su tutto il territorio nazionale. Spinte forse dagli ultimi provvedimenti del Governo per rilanciare la guerra a chi non paga le tasse e anche dagli spot antievasione dell'agenzia delle Entrate trasmessi in Tv e pubblicati sui giornali. (Marco Mobili e Giovanni Parente, Sole 24 Ore, 3 ottobre 2011, p. 2, In primo piano). ** [tit.] Patto anti-evasione / L’Erario girerà al municipio gli introiti recuperati con i controlli [testo] […] Il «patto antievasione» è stato siglato dal sindaco [di San Michele al Tagliamento] Pasqualino Codognotto e dal direttore regionale dell’Agenzia delle Entrate del Veneto, Giovanni Achille Sanzò, presente l’assessore al Bilancio Gianfranco Nuzzo. (Marco Corazza, Gazzettino, 8 ottobre 2012, p. XIV, Portogruaro). ** «Occorre una forte strategia anti-evasione. I 12 miliardi all’anno recuperati sono ancora pochi. Il sistema di riscossione fino a poco tempo fa aveva degli aspetti discutibili, ma le tas­se fanno parte del nostro patto di vita comune e ciascuno di noi deve contribuire in base a quello che ha. Se tutti pagassimo, ci sarebbero immediatamente le risorse per alleggerire il fisco e migliorare i servizi» [Graziano Delrio intervistato da Marco Iasevoli]. (Avvenire, 23 giugno 2013, p. 5, Primo piano). ** c'è anche una stretta «anti-evasione» per le società che si cancellano dal Registro delle Imprese, che saranno considerate «estinte» a fini fiscali dopo cinque anni dalla richiesta di cancellazione. (Silvia Gasparetto, Sicilia, 20 settembre 2014, p. 3, La Politica). ** Quando il governo Berlusconi aveva in progetto questo accordo con la Svizzera che faceva parte di una serie di operazioni rivolte a migliorare il bilancio e a ridurre il debito pubblico, la sinistra e i moralisti anti evasione vi si opposero, sostenendo che si trattava di un condono fiscale e che questi condoni non vanno fatti perché «premiano gli evasori» e incitano a future evasioni. Non valeva osservare che la Svizzera, collaborando con l'Italia negli accertamenti tributari, rende difficili tali evasioni. Si affermava che, comunque, il condono in questione avrebbe creato un «precedente» ad altre sanatorie, in materia tributaria, ed è immorale e pericoloso. (Francesco Forte, Giornale, 24 febbraio 2015, p. 1, Prima pagina).","Tipo: Prefissazione, Formanti: anti-, evasione"
antiextracomunitario,agg,Contrario all'ingresso di immigrati extracomunitari in Italia; finalizzato a respingere gli extracomunitari.,"Al Teatro India si racconta «L'Orda. Storie, canti e immagini di emigranti»: il dolore, le sofferenze, le grandi e piccole tragedie, i grandi e piccoli eroismi di chi ha dovuto abbandonare la propria terra in cerca di fortuna. […] Per fare i conti con la nostra xenofobia anti-extracomunitari. (Emilia Costantini, Corriere della sera, 18 ottobre 2006, p. 17, Cronache).","Tipo: Prefissazione, Formanti: anti-, extracomunitario"
antifalsificazione,agg,"Finalizzato a impedire la falsificazione, la contraffazione di qualcosa.","Fra le loro vittime era finito anche un tenente dei carabinieri a cui avevano clonato per due volte il bancomat mentre faceva la spesa al supermercato. Ma l'ufficiale dell'Arma, Marco Di Benedetto, investigatore del Nucleo antifalsificazione monetaria, si è preso subito la sua rivincita. (Rinaldo Frignani, Corriere della sera, 21 giugno 2007, p. 6, Primo piano). ** Grazie anche all’immediato intervento della sezione operativa del Comando carabinieri antifalsificazioni le monete sono state subito periziate e certificate come false. (Tempo, 18 maggio 2013, Cronaca di Roma, p. 4).","Tipo: Prefissazione, Formanti: anti-, falsificazione"
anti-fame,agg,Che contrasta i morsi della fame.,"[tit.] Pillola anti-fame, scandalo a Parigi [testo] […] Nel 1999 i ricercatori italiani Giuseppe Pimpinella e Renato Bertini Malgarini, incaricati dall’Agenzia europea del farmaco, avvertirono della nocività della sostanza, ma la pillola anti-fame è restata in commercio in Italia fino al 2005, e in Francia fino al novembre 2009. (Stefano Montefiori, Corriere della sera, 18 gennaio 2011, p. 19, Esteri).","Tipo: Prefissazione, Formanti: anti-, fame"
anti-famiglia,agg,Che tende a minare le basi dell'istituzione familiare.,"Hanno smantellato a colpi di scure il Quoziente Parma e hanno aumentato le rette di nidi e materne. Non paga di aver di fatto azzerato le politiche familiari, l’amministrazione pentastellata che guida il Comune emiliano da nemmeno due anni, decide di proseguire sulla strada anti-famiglia, quella fondata sul matrimonio tra uomo e donna, così come garantita dall’articolo 29 della Costituzione. (Matteo Billi, Avvenire, 28 marzo 2014, p. 10, Attualità).","Tipo: Prefissazione, Formanti: anti-, famiglia"
antifannulloni,agg,Finalizzato a contrastare il lassismo; con particolare riferimento ai dipendenti pubblici.,"Ammontano a 126mila e 368, 76 euro le consulenze affidate dal Comune di Tenna nel corso del 2010. Cifra che si ottiene sommando le venticinque voci presenti nell’elenco pubblicato sul sito dell’amministrazione in ottemperanza alla legge sulla trasparenza, cavallo di battaglia nella crociata anti fannulloni voluta dal ministro della Pubblica amministrazione Renato Brunetta. (J. V., Adige, 6 febbraio 2011, p. 41, Pergine Valsugana). ** Introdotti i controlli «antifannulloni» nei confronti del personale sanitario destinato alle cosiddette mansioni di minore aggravio in quanto «inidoneo». (Roberto Bagnoli, Corriere della sera, 18 dicembre 2012, p. 13, Primo Piano).","Tipo: Prefissazione, Formanti: anti-, fannullone"
antifinanziaria,agg,"Che si oppone alla legge finanziaria, predisposta dal governo fino al 2009, dal 2010 denominata ""legge di stabilità"".","La rivoluzione della T Shirt è molto più audace di quella della bandana, la rivoluzione della T Shirt sottintende l'abbraccio con la piazza, rivela intenti da descamisado, è in nuance con i gazebo e non stride con le manifestazioni antifinanziaria. E consente di sfatare la diceria che l'ex premier porti il fondotinta a bordo mento. (Michela Tamburrino, Stampa, 10 dicembre 2007, p. 6, Interno).","Tipo: Prefissazione, Formanti: anti-, finanziaria"
anti-Fmi,sost,Che si oppone e protesta contro le decisioni assunte dal Fondo monetario internazionale.,"I dati economici ritraggono [...]  un quadro assai più cupo, con una Cina impegnata a lottare contro la «tempesta perfetta», paralizzata da una somma di crisi dopo trent’anni di boom leggendario: [...] Ai problemi interni si aggiungono quelli esterni, con una comunità internazionale sempre più scettica sui dati economici ufficiali di Pechino e sempre più critica per le mire egemoniche cinesi, dalle infrastrutture per la ricostruita «Via della Seta» alla nuova banca anti Fmi, con sede proprio a Shanghai. (Giampaolo Visetti, Repubblica, 29 luglio 2015, p. 12).","Tipo: Prefissazione, Formanti: anti-, Fmi"
antiforatura,agg,Che impedisce la perforazione degli pneumatici di un autoveicolo.,"La bicicletta inoltre è dotata di fari a Led (alimentati da una dinamo) e da una vera e propria luce di stop posteriore, che si illumina ad ogni frenata, ha doppio cavalletto e pneumatici anti-foratura. (Repubblica, 11 maggio 2014, Firenze, p. XXIX).","Tipo: Prefissazione, Formanti: anti-, foratura"
antifracassoni,agg,Che impedisce di arrecare molestie alla quiete pubblica.,"«Nel weekend facciamo una ""carneficina"" di ragazzi positivi ad alcoltest e narcotest», rivela un agente. «Le nostre case non valgono più niente -- dicono i comitati antifracassoni --. La movida fa crollare a picco il mercato. Non resteremo qui a guardare». (Anna Laura De Rosa, Repubblica, 20 novembre 2011, Napoli, p. II).","Tipo: Prefissazione, Formanti: anti-, fracassone"
antiG8,sost,"Chi o che manifesta contrarietà all'operato degli Otto grandi, particolarmente in occasione dei vertici internazionali; per estensione, la manifestazione stessa.","La quarta sezione penale della Cassazione ha rigettato il ricorso avanzato da un uomo, accusato di aver preso parte ai danneggiamenti avvenuti nel capoluogo ligure nel corso delle manifestazioni anti-G8, il quale, assolto in appello dai reati che gli erano stati contestati, aveva presentato domanda di «riparazione» per l'«ingiusta detenzione» subita nel dicembre 2002 per quegli stessi fatti. (Repubblica, 21 gennaio 2014, Genova, p. VIII).","Tipo: Prefissazione, Formanti: anti-, G8"
antigastrite,sost,Farmaco che previene o cura la gastrite; a esso relativo.,"Il suo nome, celebre in tutto il mondo, campeggiava a San Siro, ben visibile a tutti i pochi spettatori e teleutenti. È «Maalox», il più famoso e diffuso anti-gastrite del pianeta, che i tifosi milanisti dovranno imparare a consumare a secchi, quest'anno. Nel caso assai probabile che dovesse essere esonerato, Allegri, il curatore della macelleria milanista, potrebbe essere, con quella sua espressione di chi ha appena succhiato un limone acerbo, un perfetto testimonial per il grande acquisto dell'antiacido. (Vittorio Zucconi, Repubblica, 28 agosto 2012, Milano, p. I).","Tipo: Prefissazione, Formanti: anti-, gastrite"
antigay,sost,Chi non accetta l'omosessualità o manifesta intolleranza nei confronti dei gay; contrario all'omosessualità.,"Nel frattempo il sito non è stato oscurato, basta un clic per scorrere l'elenco dei politici che sarebbero omosessuali oltre le apparenze, oltre le loro manifeste convinzioni anti-gay. (Patricia Tagliaferri, Giornale, 25 settembre 2011, p. 10, Interni). ** Mentre «Dagospia» rivela tentativi di Irene Tinagli e di Andrea Romano di «salvare» Alessio [De Giorgi] dai «mal di pancia» provocati nel centro montiano dalle «foto dello scandalo» e da quei siti oggi oscurati. In serata arrivano però anche i messaggi di solidarietà. Come una nota congiunta per stigmatizzare la «violenta campagna anti-gay» contro De Giorgi firmata dagli ex compagni di battaglie e di schieramento, Anna Paola Concia, Sergio Lo Giudice, Ivan Scalfarotto e Alessandro Zan, candidati Lgbt per il centrosinistra. (Marco Gasperetti, Corriere della sera, 17 gennaio 2013, p. 10, Primo Piano).","Tipo: Prestito / Inglese, Formanti: anti- ENG (inglese), gay (inglese)"
antigiornalista,sost,Scrittore o saggista che si contrappone allo stile tipico dei giornalisti; che ha il compito di arginare e tenere lontani i giornalisti e i mezzi d'informazione in generale.,"In sostanza, Foster Wallace saggista si rivela in queste pagine un moralista all'antica e un antigiornalista, che si tiene bene a distanza dagli esseri umani di cui scrive perché è timido, perché non sa contenere il proprio pathos, perché li ama troppo o li detesta troppo e, in ogni caso, si aspetta troppo da loro. (Livia Manera, Corriere della sera, 23 luglio 2006, p. 33, Cultura). ** Dal suo rifugio anti-giornalisti Giancarlo Tulliani parla soltanto con pochi fidatissimi amici: «Stanno perdendo il loro tempo -- dice --. Possono continuare a cercare all’infinito, non troveranno mai nulla perché non c’è nulla da trovare». (Giusi Fasano, Corriere della sera, 21 agosto 2010, p. 6, Primo Piano).","Tipo: Prefissazione, Formanti: anti-, giornalista"
antiglobalista,sost,"Chi è contrario alla globalizzazione, chi appartiene al movimento che si oppone alla globalizzazione, o simpatizza per esso; relativo a tale movimento.","Il Dottor Sottile ha scritto un libro, da oggi in libreria, che già nel titolo palesa, dati i tempi, un'ambizione ai limiti dell'eresia. «Un altro mondo è possibile?». Il maître a penser del liberal-socialismo usa lo stesso slogan dei no global. Con una sola precauzione: il punto interrogativo, che trasforma l'asserzione degli anti-globalisti nella domanda di un riformista. Ma, anche qui, è solo apparenza. Perché in questo bel saggio, [Giuliano] Amato non pone solo la domanda, ma dà anche una risposta. Una risposta acuta e intelligente, come l'autore. E' importante che si cerchi effettivamente di cambiare il mondo. Ma alla fine quello che conta ancora di più è che, comunque vada, non si smetta mai di credere che questo cambiamento sia possibile. (Massimo Giannini, Repubblica, 18 aprile 2006, p. 53, Cultura). ** L’unico segno di buona volontà è stato lo sforzo titanico di non addormentarsi al concerto nel teatro greco. Per il resto, Donald Trump al primo summit globale non voleva e forse non poteva smentire la sua fama di antiglobalista. (Aldo Cazzullo, Corriere della sera, 27 maggio 2017, p. 1, Prima pagina).","Tipo: Suffissazione / Deaggettivale, Formanti: anti-, globalista"
antiglobalizzazione,sost,Opposizione alla globalizzazione; che si oppone alla globalizzazione.,"viviamo in un’epoca dove soffiano impetuosi venti di protezionismo, anti-globalizzazione, ri-nazionalizzazione degli orizzonti politici. Da Brexit a Donald Trump, piacciono quei leader e quei movimenti che propongono di alzare il ponte levatoio, di isolarsi. E non è solo una moda politica, è un trend visibile nei dati dell’economia: il commercio internazionale rallenta, non è più dinamico come una volta, sembra che la globalizzazione sia entrata in una fase di stanchezza. (Federico Rampini, Repubblica, 25 settembre 2016, p. 44, Domenicale). ** [Jean-Luc] Mélenchon è diventato l’eroe dei movimenti anti-globalizzazione, venendo considerato a lungo dagli altri come un idealista che corre per l’Eliseo sapendo che non vincerà. Ma i sondaggi ora lo danno davanti al candidato della destra Fillon e appena dietro ai favoriti Emmanuel Macron e Marine Le Pen. (Stefano Montefiori, Corriere della sera, 16 aprile 2017, p. 30, Analisi & commenti).","Tipo: Prefissazione, Formanti: anti-, globalizzazione"
antiguerra,agg,Contrario alla guerra.,"E' azzardato definirlo un fronte anti-guerra alla Siria -- la Giordania è troppo filo-Usa per opporsi a un aventuale intervento militare sponsorizzato da Washington --, allo stesso tempo il summit è stato il controcanto alla strategia dell'Occidente e dei paesi arabi del Golfo in Medio Oriente. (Michele Giorgio, Manifesto, 10 agosto 2012, p. 6, Internazionale).","Tipo: Prefissazione, Formanti: anti-, guerra"
antiguerriglia,sost,Che ha il compito di contrastare azioni di guerriglia.,"Oggi […] la società pakistana è vulnerabile a una pericolosa instabilità, tra i fedeli di Pervez Musharraf e i seguaci di Benazir Bhutto, i militari occidentalisti e i panislamisti. La vicenda è legata non solo alle sorti dell'antiguerriglia, dopo l'annuncio dell'offensiva talebana di primavera. Il massimo rischio, nell'ipotesi che il potere cada fuori controllo politico responsabile, sta nella circostanza da non dimenticare che Islamabad è la sola capitale musulmana in possesso dell'atomica. (Alberto Ronchey, Corriere della sera, 23 novembre 2007, p. 1, Prima pagina). ** Dopo aver più volte criticato quegli europei che rifiutano di impegnare truppe in combattimento, per la prima volta [Robert] Gates ha preso di mira i paesi che insieme agli americani affrontano direttamente i Taliban: Gran Bretagna e Olanda e Canada. «Sono preoccupato -- ha detto il ministro della Difesa Usa -- dal fatto che stiamo mettendo in campo forze non adeguatamente addestrate che in alcuni casi non sanno come condurre operazioni antiguerriglia». (Alberto D'Argenio, Repubblica, 17 gennaio 2008, p. 17, Politica estera).","Tipo: Prefissazione, Formanti: anti-, guerriglia"
antihacker,agg,Che contrasta l'azione dei pirati informatici.,"[tit.] G7, stop sbarchi in Sicilia / E c'è un piano anti-hacker (Messaggero, 15 maggio 2017, p. 15, Cronache).","Tipo: Prestito / Inglese, Formanti: anti- ENG (inglese), hacker (inglese)"
anti-impresa,agg,Sfavorevole o contrario alle attività economiche imprenditoriali.,"La devastante sconfitta della Sinistra Arcobaleno è un altro segnale della direzione imboccata dagli italiani. Scompaiono dalla scena le forze portatrici di una «cultura anti-impresa e anti-mercato, che ha consapevolmente costituito un freno alla crescita economica e alla modernizzazione». (Anna Rita Rapetta, Sicilia, 19 aprile 2008, p. 6, Il Fatto). ** Se Confindustria senior lamenta le troppe intrusioni tra i provvedimenti del governo Renzi di una «manina anti imprese», per Confindustria junior l'avviso è ancora più diretto: «Presidente Renzi il confronto aperto e moderno con noi è necessario per creare politiche per il Paese. Noi siamo a disposizione, coinvolgeteci, sfruttateci, per le idee e non solo per le tasse» dice Marco Gay, sferrando un deciso ceffone in direzione Palazzo Chigi e prendendosi diversi applausi dalla platea. (P[aolo] Bra[calini], Giornale, 6 giugno 2015, p. 13, Interni).","Tipo: Prefissazione, Formanti: anti-, impresa"
antiinterventista,sost,Contrario all'intervento militare.,"«Lo scatolone di sabbia», così l’anti-interventista Gaetano Salvemini chiamava la Libia, ai tempi della spedizione italiana del 1911, ha rivoluzionato la politica italiana. E capovolto le abituali categorie. (Mario Ajello, Messaggero, 21 marzo 2011, p. 7, Primo Piano).","Tipo: Prefissazione, Formanti: anti-, interventista"
antiIslam,agg,Che si contrappone all'Islam.,"Il proposito del film anti-Islam è «profondamente cinico,quello di denigrare una grande religione e provocare collera». Lo ha detto il segretario di Stato americano, Hillary Clinton, in diretta tv. «Lasciatemelo dire molto chiaramente -- ha aggiunto --. Il governo degli Stati Uniti non ha nulla a che vedere con il video» anti-Islam definito «disgustoso e riprovevole». (Tempo, 14 settembre 2012, p. 10, Primo Piano). ** La difesa della carne di maiale nelle scuole, così come gli aperitivi «vino e salsiccia» organizzati in passato da suoi [di Marine Le Pen] simpatizzanti nelle piazze di Parigi, sono un modo per mascherare le posizioni anti-immigrazione e in particolare anti-islam sotto il manto moderno della laicità. (Stefano Montefiori, Corriere della sera, 6 aprile 2014, p. 32, Idee & opnioni). ** Di curiosità [Geert] Wilders ne suscita tanta. Potrebbe essere il primo populista anti-Europa e anti-Islam a vincere un'elezione nell'anno dei voti europei: potrebbe ispirare i francesi tentati da Marine Le Pen, confortare i tedeschi che vogliono punire l'eccessiva generosità con i migranti di Angela Merkel. I sondaggi lo danno in calo, ma gli indecisi, sono tantissimi. (Francesca Pierantozzi, Messaggero, 12 marzo 2017, p. 11, Mondo).","Tipo: Prefissazione, Formanti: anti-, Islam"
anti-Israele,agg,Che si contrappone alle scelte politiche israeliane.,"Nessuno, tra gli antisionisti che divulgano un’immagine criminalizzante e mostruosa di Israele, risparmierà Pisapia se, come appare evidente, il neosindaco di Milano si rifiuterà di accodarsi alle minacce di chi promette di mettere a ferro e fuoco la città («impediamo l’occupazione israeliana di piazza del Duomo» , promettono nei loro volantini) quando la stella di Davide, nei prossimi giorni, potrà sventolare liberamente in piazza onorando impegni presi da mesi. Per questo la sua presa di distanza da chi sta per mettere in scena la solita, ripetitiva kermesse anti-Israele varrebbe come un doppio gesto di coraggio. (Pierluigi Battista, Corriere della sera, 6 giugno 2011, p. 32, Idee & opinioni).","Tipo: Prefissazione, Formanti: anti-, Israele"
antiladri,agg,Che si propone di contrastare i furti.,"[tit.] Le milizie anti-ladri per salvare le ostriche (e il cenone dei francesi) / Gli allevatori ripescano un editto dell’800 e si organizzano per difendersi dai furti (Corriere della sera, 28 dicembre 2010, p. 19, Esteri).","Tipo: Prefissazione, Formanti: anti-, ladro"
antilaico,agg,Contrario ai principi della laicità.,"Dopo la fine della Dc, è prevalsa nei cattolici in politica, almeno nelle espressioni centrali ed ufficiali, -- pur nella varietà delle posizioni -- la linea del cardinal Ruini tendente a condizionare l'intero arco politico, incluso il Partito democratico, sempre pronto a rinverdire il connubio anti-laico tra cattolici e comunisti (articolo 7 della Costituzione) che oggi viene riproposto da alcuni intellettuali tardo togliattian-ingraiani. (Massimo Teodori, Corriere della sera, 19 ottobre 2011, p. 49, Idee & opinioni). ** Invece di andare avanti con i negoziati di pace, la Turchia di [Recep Tayyip] Erdogan ha scatenato con i raid aerei il ritorno della guerriglia: una mossa attuata con la complicità americana e occidentale che gli hanno concesso questa vendetta in cambio della base aerea di Incirlik. Con la sua politica filo-islamica e anti-laica, è persino riuscito nel miracolo di resuscitare gruppi marxisti radicali scomparsi da decenni in tutto l’Occidente. (Alberto Negri, Sole 24 Ore, 19 agosto 2015, p. 14, Commenti e inchieste).","Tipo: Prefissazione, Formanti: anti-, laico"
anti-Lega,agg,Che contrasta la linea politica del partito della Lega Nord.,"Ripeto: a me sta bene quel referendum, voterei sì. E non in chiave anti-Lega: ci sarebbe posto nel partitone di centrodestra per posizioni leghiste, sarebbero utili e efficaci. (Renato Farina, Libero, 18 aprile 2009, p. 11, Italia).","Tipo: Prefissazione, Formanti: anti-, Lega 2 [Partito politico]"
antileghista,sost,Chi o che si oppone alla linea politica del partito della Lega Nord.,"[tit.] [Agazio] Loiero l’antileghista / Il nuovo braccio destro di [Clemente] Mastella, si fa un nome braccando [Roberto] Formigoni (Foglio, 18 aprile 2001, p. 1, Prima pagina). ** nel disegno strategico di Fini non si tratterebbe tanto di un allargamento della maggioranza, quanto piuttosto della creazione di un nuovo governo con un nuovo programma. Un governo nel quale l’asse tra Fli e Udc dovrebbe costituire un «subgoverno» in grado di contrastare la Lega e, in maniera surrettizia, imbrigliare il premier e, alla lunga, depotenziare il ruolo politico del Pdl. D’altro canto, appaiono inequivocabili le prese di posizione antiberlusconiane e antileghiste. (Francesco Perfetti, Tempo, 9 novembre 2010, p. 1, Prima pagina).","Tipo: Prefissazione, Formanti: anti-, leghista"
antileucemia,agg,Che cura la leucemia.,"[tit.] La terapia / In arrivo un nuovo farmaco anti-leucemia (Secolo XIX, 28 dicembre 2010, p. 45). ** [tit.] MolMed pronta sul farmaco anti-leucemia / Chiesto l'ok per la vendita anticipata (Libero, 25 marzo 2014, p. 22, LiberoMercato).","Tipo: Prefissazione, Formanti: anti-, leucemia"
antiliberismo,sost,Concezione ideologica che si oppone al liberismo.,"Una giornata di studio dal carattere marcatamente di sinistra, declinato sotto varie forme: dall’antiliberismo (che in [Massimo] Adinolfi diventa l’opposizione al «riformismo per forza») al contrasto all’«oligarchia dominante» (che può essere la «borghesia» o per [Mario] Tronti «la parte acculturata della società»), (Rudy Francesco Calvo, Europa, 23 giugno 2012, p. 3, News Analysis). ** Gli algoritmi di Google hanno immediatamente metabolizzato i vostri gusti e vi hanno offerto possibilità di acquisto. Le suorine dell'antiliberismo direbbero che vi hanno «venduto». Un'esagerazione. Hanno semplicemente trattato quei dati che noi gli abbiamo regalato. (Francesco Maria Del Vigo, Giornale, 23 febbraio 2016, p. 15, Attualità).","Tipo: Prefissazione, Formanti: anti-, liberismo"
antimafioso,sost,"Chi o che si oppone alla mafia, al fenomeno mafioso.","«Un'altra fesseria. Mi hanno accusato di essere il dominus di ''Eco4''. Ma sono io il colpevole del fallimento di ''Eco4''? Io ho combattuto insieme a tutti i cittadini, compresi gli antimafiosi del Pd, contro l'allargamento della discarica di Parco Saurino di Santa Maria la Fossa, togliendo cosi' risorse a quel Consorzio...» [Nicola Cosentino riportato da Guido Ruotolo]. (Stampa, 15 novembre 2009, p. 7, Interno). ** Oltre alla necessaria opera legislativa in funzione anti-mafiosa, è utile che lo Stato agisca con determinazione per promuovere ai livelli di comando solo e soltanto persone al di sopra di ogni ragionevole sospetto: merito e capacità, non spinte politiche, devono essere il criterio per la selezione dei magistrati e dei rappresentanti dello Stato. (Emanuele Pozzolo, Padania, 14 novembre 2010, p. 6). ** Di quel parroco pochi avevano sentito parlare prima di allora. A lui l'antimafia ufficiale, quella dei cortei della legalità e delle auto blindate con scorta, non aveva assegnato -- come oggi ricorda un magistrato che fu suo discepolo -- neanche la patente di «antimafioso ordinario». Eppure Cosa Nostra colpì proprio don Pino [Puglisi], il parroco di Brancaccio, perché sapeva pesare i propri nemici. (Giuseppe Di Fazio, Sicilia, 24 maggio 2013, p. 1, Prima pagina). ** il mafioso sai che è mafioso, da lui ti aspetti determinati comportamenti. Ma l'icona antimafia che si comporta da mafioso, o che ancor peggio ha contatti, amicizie, legami coi boss, quello no, è inaccettabile. Perché crea un corto circuito che tutto mescola e tutto distrugge. E in terre come la Sicilia o la Calabria e la Campania, se non puoi fidarti nemmeno dell'antimafioso, cosa resta? (Mariateresa Conti, Giornale, 17 luglio 2015, p. 1, Prima pagina).","Tipo: Prefissazione, Formanti: anti-, mafioso"
antimagistrati,agg,Che si contrappone all'operato dei magistrati.,"«[Giuseppe] Pisanu dice cose sagge. Ma insomma: [Silvio] Berlusconi non è [Bettino] Craxi, né [Giulio] Andreotti. È uno che vuol chiamare a raccolta una rivolta anti-magistrati. Ma stiamo scherzando!» [Bruno Tabacci intervistato da Francesca Guerra]. (Altri, 4 febbraio 2011, p. 8, Politica).","Tipo: Prefissazione, Formanti: anti-, magistrato"
antimanifestazioni,agg,Che si propone di scoraggiare la partecipazione a manifestazioni di protesta.,"Il capo dell’Eliseo [Nicolas Sarkozy] ha detto basta. Vuole portare a casa la riforma delle pensioni e gioca la carta anti-manifestazioni: «Non ci può essere il diritto di prendere in ostaggio la gente». Il sindacato non si arrende: nuove manifestazioni. (Luca Sebastiani, Unità, 22 ottobre 2010, p. 27, Mondo).","Tipo: Prefissazione, Formanti: anti-, manifestazione"
antimelanoma,agg,Che previene e contrasta la formazione di melanomi.,"I ricercatori dell’Istituto scientifico universitario San Raffaele di Milano e della società biotech Molmed in un articolo pubblicato ieri sul prestigioso «Journal of Clinical Investigation» hanno presentato gli ottimi risultati dei test sugli animali di un vaccino terapeutico anti-melanoma messo a punto con un apparecchio del tutto nuovo, in grado di rallentare la crescita di questo micidiale cancro della pelle, dimostrandosi dieci volte più efficace dei vaccini anti-tumore prodotti finora. (Giuseppe Matarazzo, Avvenire, 22 settembre 2007, p. 22, Oggi Frontiere). ** Oggi, tanto per fare un esempio, un farmaco anti-melanoma, efficace nell'aumentare la vita dei pazienti, secondo la letteratura scientifica, rischia di non essere disponibile perché costa troppo. (Adriana Bazzi, Corriere della sera, 28 febbraio 2012, p. 50, Idee & opinioni).","Tipo: Prefissazione, Formanti: anti-, melanoma"
antimeridionalista,agg,"In politica, chi ha avversione nei confronti del meridione e dei meridionali.","[Silvio Berlusconi] E' convinto di poter convincere i leghisti, soprattutto [Umberto] Bossi, a smorzare la linea dura e antimeridionalista, soprattutto facendo leva sul monito del Quirinale che ha invitato il governo a fare di più per ridare dignità al capoluogo partenopeo. (Salvatore Dama, Libero, 3 luglio 2011, p. 9, Primo Piano).","Tipo: Prefissazione, Formanti: anti-, meridionalista"
antimigranti,agg,Finalizzato a contrastare l’accoglienza dei migranti.,"Sarebbe il caso, però, che il presidente della Confindustria Vincenzo Boccia, ma non solo lui beninteso, evitasse un’espressione diventata odiosa come «gli immigrati fanno lavori che gli italiani non fanno più». Non è una frase neutra, una constatazione di buon senso. O addirittura, come un’esortazione a non rinchiuderci nel recinto autarchico antimigranti, a sottolineare il bene che gli stranieri portano alla nostra economia. È invece un’espressione inconsapevolmente cinica ed egoista. (Pierluigi Battista, Corriere della sera, 3 settembre 2018, p. 29).","Tipo: Prefissazione, Formanti: anti-, migrante"
antimolestie,agg,Finalizzato a prevenire ogni forma di molestia.,"[tit.] La pasionaria antimolestie e il figlio finito sotto accusa (Corriere della sera, 18 aprile 2013, p. 27, Cronache). ** Dopo il licenziamento a inizio dicembre, la rete ha annunciato che avrebbe richiesto ai dipendenti di frequentare corsi anti molestie e che ci sarebbe stata una valutazione della «cultura» sul luogo di lavoro. Il presidente di Nbc News Andy Lack ha dichiarato che sono stati condotti colloqui con quaranta dipendenti. (Viviana Mazza, Corriere della sera, 28 dicembre 2017, p. 1, Prima pagina).","Tipo: Prefissazione, Formanti: anti-, molestia"
antimondialista,sost,Chi o che è contrario al fenomeno della mondializzazione o globalizzazione.,"La formazione del nuovo governo Monti è il paradiso dei complottisti. Il trionfo di chi pensa al mondo come a una grande trama occulta, alla Banca come il pilastro di un tenebroso «nuovo ordine mondiale». L'apoteosi di nomi e sigle suggestive e terrificanti. Goldman Sachs. Trilateral. Rockfeller. E poi gli gnomi. Di Zurigo, che non è un luogo esotico ma sa di finanza strapotente. I siti «anti-mondialisti» e «altro-mondialisti» menano le danze. (Pierluigi Battista, Corriere della sera, 18 novembre 2011, p. 11, Primo Piano). ** Alla vigilia delle elezioni del 2017 in Olanda, Francia e Germania, nessun governo vuole inimicarsi euroscettici e anti-mondialisti che intendono colpire l’incolpevole Canada, dagli standard simili a quelli europei, per atterrare il Ttip, l’analogo accordo che l’Unione sta negoziando con gli Stati Uniti. Senza grandi speranze. (Adriana Cerretelli, Sole 24 Ore, 5 luglio 2016, p. 1, Prima pagina).","Tipo: Adattamento, Formanti: anti-, mondialista"
antimondializzazione,agg,Che si oppone al processo di globalizzazione.,"Solo frequentando l'Università, ma frequentandola nelle sue aule dove covavano i primi germi del popolo di Seattle, dei movimenti antimondializzazione alla fine degli anni Novanta sono riuscito a percepire chi fosse davvero Benedetto Petrone. (Mario Desiati, Repubblica, 28 novembre 2007, Bari, p. X).","Tipo: Prefissazione, Formanti: anti-, mondializzazione"
antimprenditoriale,agg,Sfavorevole o contrario alle attività economiche imprenditoriali.,"[Federica] Guidi lo sa, comprendendo bene i timori legati alla bassa crescita, alla burocrazia soffocante, che bloccano l’industria. Per questo spiega che non «venderà elenchi» zeppi di promesse o stilerà «pagelle». Piuttosto preferisce andare subito al sodo, premettendo di non aver «mai immaginato di potersi trovare in Confindustria, in questa nuova veste» istituzionale. Per la verità l'emozione, davvero sincera, è durata poco e il discorso è filato via liscio, toccando tutti i punti che gli industriali volevano sentirsi dire. A partire dalla difesa del loro ruolo sociale. «Dobbiamo dire basta alla dilagante cultura anti-imprenditoriale», perché «solo un imprenditore che fa profitti può investire, crescere e dare occupazione». (Umberto Mancini, Messaggero, 30 maggio 2014, p. 3, Primo Piano).","Tipo: Prefissazione, Formanti: anti-, imprenditoriale"
anti-Nato,agg,Contrario alla Nato.,"Un ex capellone anti-Nato e anti-Ue, poi diventato mediatore modello e premier per dieci anni alla testa della Norvegia (Marco Ventura, Mattino, 29 marzo 2014, p. 12, Attualità).","Tipo: Prefissazione, Formanti: anti-, Nato"
antinciucio,sost,L'opposizione a ogni forma di accordo informale o sottobanco tra forze politiche contrapposte; contrario a accordi di tale tipo.,"[tit.] Il rilancio di [Pier Ferdinando] Casini: noi sentinella anti-inciucio / È pesante fare politica [testo] […] «Oggi i miei elettori -- ha sottolineato -- mi chiedono di essere la sentinella antinciucio tra [Silvio] Berlusconi e [Walter] Veltroni. Se il giorno dopo le elezioni mi dichiarassi disponibile a fare alleanze con Tizio o con Caio per convenienza, tradirei il mandato. Le alleanze si fanno prima del voto». (Corriere della sera, 21 marzo 2008, p. 10, Primo Piano). ** Un ulteriore vantaggio che offre poi l'inciucio in termini polemico-propagandistici è che esso, di nuovo, può sottintendere tutto, il fare ma anche il non fare. Agli occhi dei suoi teorici esso è anzi soprattutto questo: è il non fare, il disertare, l'abbandono della posizione di fronte al nemico. Un aspetto, questo, che indica assai bene quale sia l'idea della democrazia che hanno i denunciatori di professione dell'anti inciucio. (Ernesto Galli Della Loggia, Corriere della sera, 24 aprile 2013, p. 1, Prima pagina).","Tipo: Prefissazione, Formanti: anti-, inciucio"
antinflazione,agg,Che contrasta gli effetti negativi dell'inflazione.,"Tutti gli ignorantoni e i cacadubbi che soffiano all’orecchio di [Silvio] Berlusconi, per spingerlo nel vicolo cieco di [Mario] Monti, la coglionata che abbiamo lasciato diffondere quest’estate, cioè l’idea di un’Italia che deve autopunirsi improvvisamente per un debito storico sostenibile e puntualmente pagato, che si può ridurre solo con un progetto di crescita e arginare nei suoi effetti solo facendo della Bce una banca centrale seria e non un’agenzia antinflazione per la gioia dei tedeschi, tutti costoro dovrebbero leggersi [Paul] Krugman, e mettersi a tacere. (Giuliano Ferrara, Foglio, 11 novembre 2011, p. 1, Prima pagina).","Tipo: Prefissazione, Formanti: anti-, inflazione"
antingorghi,agg,Che contrasta la formazione di ingorghi o intasamenti.,"il flusso dei file verso Sogei non si ferma nemmeno di notte: ieri decine di dichiarazioni sono arrivate fra le 3 e le 4 del mattino, come auto in cerca della partenza anti-ingorgo. (Marco Bellinazzo, Sole 24 Ore, 6 ottobre 2010, p. 1, Prima pagina). ** un nuovo progetto anti-ingorghi da Olimpiade sta partendo anche a Londra. Non si punisce solo chi usa l'auto, ma si stimola l'efficienza delle alternative aumentando la qualità della vita di chi abdica al mezzo privato. (Massimo Sideri, Corriere della sera, 2 ottobre 2011, p. 30, Idee & opinioni). ** [tit.] Dalle equazioni anti-ingorgo la verità sui pinguini / «Piccoli movimenti coordinati mantengono il calore e la compattezza del gruppo» (Stampa, 8 gennaio 2014, Tutto scienze e tecnologia, p. 27).","Tipo: Prefissazione, Formanti: anti-, ingorgo"
antinvecchiamento,agg,Che combatte i fenomeni dell'invecchiamento.,"Peperoni ipervitaminici di un bel colore melanzana, basilico rosso pomodoro contro lo stress, carote viola o color latte antinvecchiamento. A vederli sembrano frutto di chissà quale manipolazione. In realtà si tratta di alimenti rigorosamente «non Ogm», più salutari di quelli che arrivano normalmente sulle tavole -- garantisce la Coldiretti, che ha collezionato la galleria alimentare per il Forum dell'agricoltura e dell'alimentazione a Cernobbio -- con «esclusive proprietà salutistiche e nutrizionali, legate proprio al loro differente e insolito colore». (Melania Di Giacomo, Corriere della sera, 23 ottobre 2011, p. 23, Cronache). ** «anche nella terza età non è mai troppo tardi. I neuroni rispondono agli stimoli con effetti sorprendenti per il benessere cerebrale, consentendo di attuare una vera strategia anti-invecchiamento» [Alessandro Sale intervistato da Laura Grimaldi]. (Giornale di Sicilia, 20 gennaio 2017, p. 12, Palermo e Provincia).","Tipo: Prefissazione, Formanti: anti-, invecchiamento"
antiobesità,agg,Che ha la funzione di eliminare o limitare l'obesità.,"La Francia ridurrà poi del 10% le cosiddette nicchie fiscali, cioè gli sgravi ed esenzioni per alcune categorie privilegiate, e saranno inasprite le tasse sulla seconda casa. Aumenterà poi -- come è ormai tradizione -- l'imposizione sulle sigarette (+6%), mentre a partire dal 2012 entrerà in vigore la spesso evocata e sempre rinviata tassa «anti obesità» sulle bibite gassate. (Stefano Montefiori, Corriere della sera, 25 agosto 2011, p. 17, Primo Piano). ** Aurelio Ceresoli, presidente di Assobibe, l'associazione dei produttori di bevande analcoliche [...] non si aspettava che dopo mesi di lavoro per mettere a punto un protocollo antiobesità condiviso da industrie del food, commercianti e ministero della Salute, rimanesse senza la firma del ministro e che, anzi, Balduzzi annunciasse una food tax a breve su superalcolici e bevande gassate: 0,50 centesimi a litro sui primi e 2,5 centesimi a lattina sugli altri. (E. Sc., Sole 24 Ore, 6 maggio 2012, p. 18, Impresa & territori). ** A Roma, al «Bambino Gesù di Palidoro», per la prima volta su un piccino è stata utilizzata una metodica rivoluzionaria che permette di posizionare un palloncino anti-obesità nello stomaco semplicemente ingoiando una pillola. (Alessandro Dell'Orto, Libero, 9 febbraio 2014, p. 20).","Tipo: Prefissazione, Formanti: anti-, obesità"
antiogm,sost,Chi o che è contrario alla produzione e all'uso di organismi geneticamente modificati.,"«Se si parla di monitoraggio anti-ogm il problema in Italia è l'organizzazione del sistema. Tecnicamente le difficoltà non sussistono, ma i mezzi a disposizione sono pochi e le competenze spesso troppo centralizzate. I controlli sono affidati ai Nas dei Carabinieri, che sono bravissimi, ma il sistema nel complesso non è attrezzato per un monitoraggio capillare sui generi alimentari». A parlare è il professor Marcello Buiatti, ordinario di genetica alla facoltà di Scienze naturali dell'Università di Firenze, esperto sul tema Ogm del Comitato economico-sociale europeo. (Vanni Cornero, Stampa, 17 ottobre 2006, p. 60). ** Per Assobiotec invece «non si vede perché nel biologico è consentita la presenza involontaria fino a un 5 per cento di materiali provenienti da colture tradizionali mentre è un problema lo 0,9 per cento di transgenico. In realtà gli slogan degli anti ogm coprono una realtà ben diversa: gli italiani non sono affatto contrari ai cibi transgenici». (Antonio Cianciullo, Repubblica, 17 settembre 2007, Affari & Finanza, p. 46). ** Ho ascoltato alcuni esperti che supportano partiti politici nella loro battaglia anti-Ogm, ma la loro preparazione mi è parsa approssimativa. (Elena Cattaneo, Sole 24 Ore, 19 luglio 2014, p. 1, Prima pagina). ** Un coriaceo antimodernismo alimenta posizioni contrarie all’impresa, diffida della ricerca scientifica (il furore anti Ogm ne è una prova), insegue visioni arcaiche nel mito della semplicità contadina (quando si moriva come mosche), non vaccina più i figli. Credenze oscurantiste hanno preso il posto delle ideologie novecentesche. (Ferruccio de Bortoli, Corriere della sera, 31 maggio 2016, p. 1, Prima pagina).","Tipo: Prefissazione, Formanti: anti-, Ogm"
antiomofobia,agg,Che tende a contrastare ogni forma di discriminazione nei confronti degli omosessuali.,"già oggi potrebbe approdare in Consiglio dei ministri il ddl anti-omofobia del ministro Mara Carfagna. Il testo del provvedimento, infatti, è già pronto perché la titolare delle Pari opportunità lo aveva preparato per presentarlo in commissione Giustizia. E quel provvedimento fa esplicito riferimento al Trattato di Lisbona, già approvato dal Parlamento italiano. (Roma, 15 ottobre 2009, p. 7, Politica). ** A mezzanotte, quando sulla giornata della Camera è finalmente calato il sipario, le presenze dei deputati in aula non arrivavano a dieci. Un pugno di onorevoli nel deserto agostano di Montecitorio per concludere la discussione generale su uno dei provvedimenti più controversi di questa legislatura: il disegno di legge cosiddetto «anti­omofobia», a lungo e sonoramente sostenuto da uno schieramento mediatico-culturale con estesi gangli in Parlamento. (Francesco Ognibene, Avvenire, 7 agosto 2013, p. 2, Seconda pagina). ** E non mi riferisco solo all’assurda «legge Scalfarotto» -- cosiddetta legge anti-omofobia -- vera imposizione del pensiero unico, con relativo bavaglio ad ogni dissidenza, ma anche ad episodi più banali, ma non meno gravi, quale è l’utilizzo del servizio pubblico della Tv di Stato (pagato dai cittadini!) per spot pubblicitari a favore delle «famiglie arcobaleno», ove si racconta quanto è bella l’omogenitorialità, sempre in assenza di ogni contradditorio. (Massimo Gandolfini, Secolo XIX, 9 febbraio 2016, p. 6, Politica).","Tipo: Prefissazione, Formanti: anti-, omofobia"
antiomosessuale,agg,Contrario all'omosessualità.,"L'Uganda è un Paese di contraddizioni. Modernità e aberrazioni, dalla legge anti-omosessuali che provoca proteste in tutto il mondo all'impegno militare nelle operazioni di peacekeeping, dai bambini soldato di Joseph Kony ai chilometri di fibra ottica interrati a Kampala. (Michele Farina, Corriere della sera, 2 gennaio 2014, p. 35).","Tipo: Prefissazione, Formanti: anti-, omosessuale"
anti-opa,agg,Finalizzato a contrastare un'Offerta pubblica di acquisto.,"Il testo in elaborazione (un decreto vista l’urgenza) dovrebbe arrivare sul tavolo del Consiglio dei ministri di oggi. [...] La base del provvedimento sarà la legge francese anti-opa del 2006 approvata da Parigi. (Laura Della Pasqua, Tempo, 23 marzo 2011, p. 11, Primo Piano).","Tipo: Prefissazione, Formanti: anti-, Opa"
antiparticolato,agg,"Che filtra l’emissione di particolato, impedendone la diffusione in sospensione nell'atmosfera.","Milano sarà rappresentata, al tavolo, dal sindaco Giuliano Pisapia e dall'assessore all'Ambiente Pierfrancesco Maran. Che anticipa: «Servono risorse per l'installazione dei filtri antiparticolato sui mezzi pesanti. I camion Euro zero sono oltre 10 mila nella sola provincia di Milano e incidono per oltre il 20 per cento sulle polveri da traffico». (Armando Stella, Corriere della sera, 19 dicembre 2011, p. 2, Primo Piano).","Tipo: Prefissazione, Formanti: anti-, particolato"
antipartitocratico,agg,Contrario alla partitocrazia.,"in questa vicenda, come in altre, in piena tensione antipartitocratica emergono le caratteristiche della «società civile»: a sua volta frammentata, liquida, irriducibile a logiche unitarie, impreparata ad assumere ruoli di governo e in definitiva di supplenza. (Stefano Menichini, Europa, 19 giugno 2012, p. 1, Prima pagina). ** La stessa Seconda Repubblica, sorta nel '94 per riscattare i cittadini onesti dalle ruberie dei loro delegati, s'è rivelata una mediocre caricatura della Prima. Chi si ricorda più dei referendum elettorali anti-partitocratici lanciati con successo nel 1990-93 da Mario Segni? Un democristiano anomalo, a capo d'un cartello composito, nel quale convivevano [Eugenio] Scalfari e [Indro] Montanelli. (Raffaele Liucci, Sole 24 Ore, 9 giugno 2013, p. 31, Storia e storie).","Tipo: Prefissazione, Formanti: anti-, partitocratico"
antipedofili,agg,Che denuncia o contrasta i pedofili.,"Don Fortunato Di Noto, il prete antipedofili di Avola, è indagato per procurato allarme. Secondo il pm, avrebbe spacciato «un semplice furtarello a opera di sprovveduti» per «un raid vandalico». L'obiettivo? Attirare solidarietà per la sua associazione. (Corriere della sera, 18 novembre 2007, p. 1, Prima pagina).","Tipo: Prefissazione, Formanti: anti-, pedofilo"
antipedofilia,agg,Finalizzato a contrastare la pedofilia.,"La Gran Bretagna rafforza le norme anti-pedofilia. D'ora in poi i genitori potranno richiedere alla polizia informazioni sulle persone in «regolare contatto» con i loro figli, per scoprire se costoro sono state condannate in passato per violenze o abusi sessuali contro i minori. Uno strappo al diritto alla riservatezza, deciso per tutelare maggiormente le famiglie e i più piccoli di fronte a un problema che angoscia la cittadinanza. (Enrico Franceschini, Repubblica, 18 febbraio 2008, p. 19, Cronaca). ** il testo delle «linee guida» antipedofilia, presentato ieri, non mancherà di far discutere, anche perché è molto più tiepido di documenti analoghi presentati in questi mesi dai vescovi in altri Paesi, a cominciare dalla collaborazione con le autorità civili. (Gian Guido Vecchi, Corriere della sera, 23 maggio 2012, p. 24, Cronache). ** [tit.] Vaticano, una vittima di abusi nel comitato antipedofilia (Sicilia, 23 marzo 2014, p. 6, I Fatti).","Tipo: Prefissazione, Formanti: anti-, pedofilia"
antipersonaggio,sost,"Chi, pur essendo esposto alla notorietà, appare privo delle caratteristiche che convenzionalmente si riconoscono a celebrità, a personaggi famosi o connotati come stereotipi.","[Francesco] Pìgliaru è antipersonaggio naturale, uno che dal palco di una piazza di Cagliari è riuscito anche ad ammettere di non essere troppo interessato al calcio, e non è che in Sardegna ci sia proprio l’imbarazzo della scelta di squadre ad alto livello. (Marco Imarisio, Corriere della sera, 18 febbraio 2014, p. 11, Primo Piano).","Tipo: Specializzazione, Formanti: anti-, personaggio"
antipirateria,agg,Finalizzato a contrastare ogni forma di pirateria.,"Le barche verranno caricate su una nave protetta da guardie armate e dotata di altre misure di sicurezza (ad esempio una cella blindata dove chiudersi in caso di assalto) per essere trasportate verso nord. Per garantire la loro incolumità, tutti i velisti e i componenti degli shore team non viaggeranno sulla nave. «Scelta obbligata: la sicurezza prima di tutto» ha detto Jack Lloyd, direttore di regata. Costo dell'operazione anti-pirateria? Oltre un milione di dollari. (Corriere della sera, 9 dicembre 2011, p. 34, Cronache). ** per tutta la giornata di oggi la popolarissima enciclopedia online Wikipedia e molti altri siti, da Reddit a Boing Boing, verranno oscurati, mentre altri grandi operatori del web, pur non partecipando alla serrata, trasformeranno la loro home page in una sorta di manifesto di protesta contro le leggi antipirateria all'esame del Congresso: norme considerate liberticide dai protagonisti della comunicazione digitale. (Massimo Gaggi, Corriere della sera, 18 gennaio 2012, p. 37, Terza Pagina). ** L'ostinazione di chi in India ha cercato di applicare la legge antipirateri (Sua Act) nell'incidente in cui sono coinvolti Massimiliano Latorre e Salvatore Girone si è scontrata ieri a New Delhi con la forte irritazione dei giudici della Corte Suprema indiana. (Maurizio Salvi, Mattino, 4 febbraio 2014, p. 10, Attualità).","Tipo: Prefissazione, Formanti: anti-, pirateria"
antipirati,agg,Finalizzato a contrastare ogni forma di pirateria.,"[tit.] Internet / Una legge anti-pirati in Spagna (Italia Oggi, 9 gennaio 2010, p. 21). ** Le barche verranno caricate su una nave protetta da guardie armate e dotata di altre misure di sicurezza (ad esempio una cella blindata dove chiudersi in caso di assalto) per essere trasportate verso nord. Per garantire la loro incolumità, tutti i velisti e i componenti degli shore team non viaggeranno sulla nave. «Scelta obbligata: la sicurezza prima di tutto» ha detto Jack Lloyd, direttore di regata. Costo dell'operazione anti-pirateria? Oltre un milione di dollari. (Corriere della sera, 9 dicembre 2011, p. 34, Cronache).","Tipo: Prefissazione, Formanti: anti-, pirata"
antipizzo,agg,Che si oppone alla pratica dell'estorsione di somme in denaro da parte di organizzazioni mafiose.,"Nei feudi della mafia, della camorra, della 'ndrangheta è cresciuta una generazione non più disposta ad accettare le angherie, le complicità, i silenzi. È la generazione colpita a Brindisi, qualunque sia la matrice dell'attentato. Adesso è importante che i Lo Bello, i commercianti antipizzo, i giovani come le amiche strette attorno alla bara bianca di Melissa Bassi non siano lasciati soli, come furono lasciati soli Giovanni Falcone e Paolo Borsellino. (Aldo Cazzullo, Corriere della sera, 24 maggio 2012, p. 1, Prima pagina).","Tipo: Prefissazione, Formanti: anti-, pizzo"
antiplagio,agg,Finalizzato a combattere il plagio.,"«Abbiamo affrontato con serietà e tempestività questa vicenda -- spiega il rettore, Carlo Carraro --. Così come abbiamo scelto di valutare con attenzione l'originalità dei lavori dei nostri studenti attraverso l'introduzione del software antiplagio». (Pierluigi Panza, Corriere della sera, 23 luglio 2011, p. 43). ** «In una piccola parte dei casi le fonti non sono indicate nel testo ma nella bibliografia. Una prassi comune all’epoca, quando in Italia non c’erano software antiplagio e nemmeno questa ossessione per le citazioni. Oggi ci saremmo accorti dell’ingenuità, avremmo suggerito di spostare le citazioni. Ma è un dettaglio» [Pietro Pietrini riportato da L(orenzo) Sal(via)]. (Corriere della sera, 29 marzo 2017, p. 11, Politica).","Tipo: Prefissazione, Formanti: anti-, plagio"
antipolitica,sost,Atteggiamento di rifiuto e ostilità nei confronti dei metodi della politica.,"L'idea delle «primarie di coalizione», con il Pd che si presenta avendo già scelto il suo candidato, ha l'aria di un controsenso. D'altra parte, è vero che in tempi di anti-politica e di rottura degli equilibri gli esponenti democratici finiscono per pagare il prezzo più salato, soccombendo alla concorrenza. Il rimedio è forse uno solo: il rinnovamento interno, la capacità di costruire una nuova immagine accanto, s'intende, a una incisiva proposta politica. (Stefano Folli, Sole 24 Ore, 14 febbraio 2012, p. 18, Politica e Società). ** Oggi è rivolta in Europa contro i partiti della tradizione e dell'alternanza ordinata, contro gli apparati, l'establishment politico, i mastodonti della politica fondata sull'imperativo della «governabilità». [...] Sono fenomeni diversi tra loro, ma spesso accomunati da quello stesso astio contro i partiti oggi ribattezzato con l'orrendo neologismo di «antipolitica». (Pierluigi Battista, Corriere della sera, 15 maggio 2012, p. 1, Prima pagina). ** Il socialista [Riccardo] Nencini prevede: «La vera Marcia su Roma la faranno quando verrà varato il governo di larghe intese». E Pino Pisicchio: «Ciò che mi stupisce è che [Stefano] Rodotà abbia giocato con questa ideologia piazzaiola. Ora vedo che sta un po’ frenando e va bene. Perchè lui conosce il diritto. Grillo, no». Sono le voci degli assediati dall’anti-politica. Anche se storicamente, durante le altre fiammate contro il Palazzo, nel ’92 ad esempio, il match era tra il fuori contro il dentro. Mentre questa volta l’anti-politica è anche all’interno del Parlamento, dove certi democrat e quelli di Sel s’atteggiano a grillini per non farsi travolgere dalla protesta. (Mario Ajello, Messaggero, 21 aprile 2013, p. 1, Prima pagina). ** in casa Pd si respira molta ansia. E preoccupa anche l'avanzata dell'antipolitica grillina, che ridà fiato ad una pericolosa ondata populista che Renzi aveva brillantemente «asfaltato» alle Europee. (Laura Cesaretti, Giornale, 1 giugno 2015, p. 3, Il Fatto). ** A ben vedere, l’antipolitica è soltanto un’altra politica, una diversa visione della società, che si oppone a quella dominante: divenuta maggioritaria, l’antipolitica si rivela come politica ed assume la responsabilità del potere. (Natalino Irti, Corriere della sera, 4 luglio 2016, p. 22, Idee & opinioni).","Tipo: Prefissazione, Formanti: anti-, politica"
antipolizia,agg,Che serve a proteggere i partecipanti a uno scontro con le forze di polizia; rivolto contro la polizia.,"Il repubblicano George Pataki, ex governatore dello Stato di New York, possibile candidato per la nomination presidenziale del suo partito, ha detto di essere «disgustato da questi atti barbarici, esito prevedibile della retorica anti polizia del segretario alla Giustizia Eric Holder e del sindaco [Bill] de Blasio». (Giuseppe Sarcina, Corriere della sera, 22 dicembre 2014, p. 2, Primo piano).","Tipo: Prefissazione, Formanti: anti-, polizia"
antipopulista,sost,Chi o che è contrario a ogni forma di populismo.,"il libro intero [«Popestar. Luci e ombre del pontificato di Giovanni Paolo II», di Roberto Monteforte] è un contrappunto costante a una certa visione romanocentrica e curiale (riconsacrata da [Joseph] Ratzinger). Messa a confronto con un altro cattolicesimo: sociale, adulto, democratico, ecclesiale-impegnato. Contro il favore assegnato ai movimenti carismatici e alla gerarchia, lungo l'asse privilegiato con la figura personale del Papa. E a difesa di un'altra idea di Chiesa: orizzontale, partecipata, dialogante. Sullo sfondo, un grande tema: il destino del cattolicesimo politico democratico. Mattone chiave della battaglia antipopulista. Contro questa destra proprietaria e fintamente «devota». (Unità, 13 luglio 2011, p. 45, Culture). ** I complimenti più graditi sono quelli dell'amico di sempre, Marco Pannella, che dopo averle parlato al telefono dice: «Finalmente un governo che non ha paura della popolarità antipopulista di Emma [Bonino], saremo gli ultimi giapponesi di [Enrico] Letta». (Alberto D'Argenio, Repubblica, 28 aprile 2013, p. 8, Politica). ** [tit.] Europa / Da Fillon a Merkel gli anti-populisti tornano alla ribalta (Avvenire, 22 novembre 2016, p. 1, Prima pagina). ** All’origine di questi ripensamenti anti-populisti vi è probabilmente l’Europa. L’uscita dall’euro, vale a dire la principale bandiera sventolata negli scorsi anni dai partiti anti-sistema, suscita interrogativi sulle modalità e sulle conseguenze a cui gli euroscettici non sanno dare risposte convincenti. Per una sorta di legge del taglione l’argomento che aveva favorito l’ascesa si ritorce contro di loro e li rende oggi poco affidabili. (Sergio Romano, Corriere della sera, 26 aprile 2017, p. 1, Prima pagina).","Tipo: Prefissazione, Formanti: anti-, populista"
antipremier,agg,Rivolto contro il Primo ministro; contrario alle scelte politiche compiute da chi riveste tale carica.,"Ora è […] arrivato [Gianfranco] Fini, e la «gioiosa macchina da guerra» anti-premier -- altro che quella occhettiana del ’94, che infatti si rivelò di latta e fu subito distrutta dal leder di Forza Italia -- sembra al momento diventata lui. (Mario Ajello, Messaggero, 1 novembre 2010, p. 3, Primo Piano). ** Il fronte più smaccatamente «antipremier» vuole che il referendum sia un voto sul governo. Mentre Forza Italia, sul quale grava sempre il sospetto di una nuova virata di Berlusconi verso il «sì» alla riforma, assicura che per ora non sono in corso trattative sull’Italicum e che in ogni caso non se ne parla se non dopo «la vittoria del no» al referendum. (Avvenire, 12 luglio 2016, p. 7, Attualità).","Tipo: Prefissazione, Formanti: anti-, premier (inglese)"
antiprostituzione,agg,Che contrasta la prostituzione.,"Angela S. insieme a numerose altre ragazze straniere era stata fermata dalla polizia nel quartiere di Sampierdarena al termine di una retata anti-prostituzione. (Massimo Calandri, Repubblica, 3 gennaio 2008, p. 1, Prima pagina).","Tipo: Prefissazione, Formanti: anti-, prostituzione"
antirandagismo,agg,Finalizzato a contrastare il fenomeno del randagismo.,"Tra il pubblico di Chatillon (circa 170 i partecipanti all'incontro) sono emerse perplessità. [...] Criticato anche il tipo di mastello, definito di «antirandagismo» perché, quando il manico è messo davanti, l'apertura è bloccata. «E' un metodo che funzionerà per evitare che gli animali aprano i raccoglitori rifiuti, ma non impedirà ai ragazzi di farlo, come è successo per gli atti di vandalismo contro i cassonetti del vetro durante la festa dei coscritti» ha ribadito una donna. (Stampa, 3 marzo 2011, Aosta, p. 59).","Tipo: Prefissazione, Formanti: anti-, randagismo"
antiregime,agg,Che si oppone a un regime.,"Per molti la guerra è già cominciata. Una «guerra ombra», come ha scritto recentemente «Newsweek», che punta a colpire l’Iran nei gangli vitali del suo programma nucleare, tramite l’eliminazione fisica dei suoi scienziati, l’attacco informatico ai siti per l’arricchimento dell’uranio e il sostegno ai gruppi autonomisti o anti-regime presenti nel Paese. (Riccardo Redaelli, Avvenire, 18 gennaio 2011, p. 1, Prima pagina). ** [George] Sabra non nega che tra i combattenti che militano nell’Esercito libero (i ribelli) o in altri gruppi armati anti-regime vi siano miliziani stranieri e fondamentalisti ma minimizza il loro impatto: parliamo di numeri, facendo l’esempio specifico di Aleppo. Ad Aleppo noi abbiamo settemila combattenti. Di questi 150 vengono dall’estero, da Paesi come la Libia e l’Arabia Saudita, oltre ad alcune unità, che non arriveranno alla decina, di quelli che non sono neanche arabi. (Fra. Pug., Tempo, 23 settembre 2012, p. 11, Primo Piano).","Tipo: Prefissazione, Formanti: anti-, regime"
antirelativista,sost,Chi o che si oppone a ogni forma di relativismo.,"Ora né [Joseph] Ratzinger né gli antirelativisti in genere sono dei visionari o dei complottardi. Semplicemente gli antirelativisti che definirò moderati o critici identificano il loro nemico solo con quella specifica forma di relativismo estremo per cui non esistono fatti ma solo interpretazioni, mentre gli antirelativisti che dirò radicali estendono la pretesa che non esistano fatti ma solo interpretazioni a tutto il pensiero moderno, compiendo un errore che -- almeno nell'università dei tempi miei -- non avrebbe permesso di passare un esame di storia della filosofia. (Umberto Eco, Repubblica, 11 luglio 2007, p. 42, Cultura). ** Due milioni di persone per Benedetto XVI a Madrid, con [José Luis Rodríguez] Zapatero -- ex grande speranza, ora stella cadente del laicismo internazionale -- accusato di «andare a Canossa» dal Papa antirelativista. (Aldo Cazzullo, Corriere della sera, 22 agosto 2011, p. 1, Prima pagina).","Tipo: Prefissazione, Formanti: anti-, relativista"
antiribaltone,sost,"Norma che tende a impedire il verificarsi di ribaltoni, ovvero di cambiamenti della maggioranza politica risultante da una consultazione elettorale; ad essa relativo.","il leader di Fli è quello stesso leader di An che immaginava fino a qualche tempo fa di inserire nella riforma costituzionale una norma antiribaltone allo scopo di evitare lo scempio dei cambi di casacca e delle alterazioni politico-parlamentari in corso d'opera? Sembra proprio di sì. (Gennaro Malgieri, Tempo, 7 dicembre 2010, p. 14, Lettere & Commenti).","Tipo: Prefissazione, Formanti: anti-, ribaltone"
antiriforma,agg,Che si oppone alla realizzazione di una riforma.,"L'ex ministro Renato Brunetta ha lanciato un manifesto in dieci punti per strutturare e spiegare il suo no alla riforma Fornero e, insieme a Guido Crosetto, si è impegnato a costituire i comitati anti-riforma a livello provinciale con relativa raccolta di firme. Una mossa che forse è andata oltre le aspettative. (Roberto Bagnoli, Corriere della sera, 22 giugno 2012, p. 10, Primo Piano). ** Soprattutto a Parigi, il grappolo di focolai di crisi provoca effetti incrociati e coincidenze spiacevoli, offrendo continui spunti di riflessione sullo stato del Paese. Martedì pomeriggio, ad esempio, i facinorosi incappucciati di nero capaci d’infiltrarsi nei cortei sindacali anti-riforma hanno persino vandalizzato le vetrate dell’ospedale pediatrico Necker, struttura d’eccellenza dove giungono piccoli malati da tutt’Europa. (Daniele Zappalà, Avvenire, 16 giugno 2016, p. 5, Primo piano).","Tipo: Prefissazione, Formanti: anti-, riforma"
antirincari,agg,Finalizzato a contrastare o contenere il rincaro di prezzi e tariffe.,"[tit.] Prima casa, Tasi con clausola anti-rincari / Le detrazioni finanziate con aliquote aggiuntive dovranno evitare aumenti rispetto all'Imu (Sole 24 Ore, 12 febbraio 2014, p. 15, Norme e tributi).","Tipo: Prefissazione, Formanti: anti-, rincaro"
antiroghi,agg,Finalizzato a prevenire gli incendi boschivi.,"[tit.] Ronde antiroghi per fermare il degrado (Avvenire, 17 luglio 2012, p. 10, Oggi Italia).","Tipo: Prefissazione, Formanti: anti-, rogo"
antirom,agg,Discriminatorio nei confronti degli appartenenti all'etnia rom.,"Oggi governano i socialisti, al dicastero dell'Interno al posto dei contestati ministri [Brice] Hortefeux e [Claude] Guéant c'è il molto apprezzato Manuel Valls. Ma sulla questione dei Rom, che cosa è cambiato? Dalla sinistra ci si aspetterebbe almeno un'idea, una proposta, una visione alternativa a quella tanto biasimata della destra. Invece gli sgomberi sono proseguiti, e anche la retorica anti-Rom sembra quella del governo precedente. (Stefano Montefiori, Corriere della sera, 18 marzo 2013, p. 28, Idee & opinioni).","Tipo: Prefissazione, Formanti: anti-, rom"
antiromanista,sost,Chi o che si contrappone ai tifosi e sostenitori della squadra di calcio della Roma.,"Prendiamo l'assessore ai trasporti, il gaffeur Stefano Esposito. Ieri in una divertente intervista alla Zanzara su Radio 24 ha detto di sentirsi sempre uno juventino antiromanista. E in allegria senza troppo pensare è sceso nei particolari. (Jacopo Granzotto, Giornale, 3 settembre 2015, p. 13, Interni). ** un gran tifoso juventino come Walter Veltroni, da sindaco, evitò di sfoggiare la sua fede bianconera, capì che non si può stare sulla cima del Campidoglio essendo anti-romanista e infatti totteggiò assai. (Mario Ajello, Messaggero, 15 settembre 2016, p. 11, Primo Piano).","Tipo: Prefissazione, Formanti: anti-, romanista"
antisanatoria,agg,Che si propone di contrastare provvedimenti di sanatoria; con particolare riferimento all'integrazione di immigrati extracomunitari.,"Polemica anche la Cisl: «Lo stop al piano casa sarebbe un errore che porterebbe indietro, in Sicilia, l'orologio della crisi. Piuttosto il governo, entro novembre, presenti un piano casa antiabusivi e antisanatorie». (Repubblica, 7 ottobre 2009, Palermo, p. VI). ** la sanatoria con la quale il Parlamento ha sostanzialmente cancellato la sentenza dei giudici amministrativi dell'11 novembre, che annullava il concorso, non esiste più. E adesso i circa 400 dirigenti scolastici, in sella da tre anni, sono ad un passo dalla retrocessione. Rischiano, cioè, di ritornare ad insegnare. Ad indurre l'esecutivo al provvedimento anti sanatoria è stata la presa di posizione del Capo dello Stato, che al momento di promulgare la legge ha chiesto l'annullamento di un comma che fa a pugni con la Costituzione. (Salvo Intravaia, Repubblica, 28 novembre 2009, Palermo, p. IV).","Tipo: Prefissazione, Formanti: anti-, sanatoria"
antiscafisti,agg,Finalizzato a contrastare l'azione degli scafisti nel trasporto di immigrati clandestini.,"Si ipotizza da tempo una spedizione anti-scafisti autorizzata dall’Onu e, appunto, guidata dall’Italia. «Con i nostri alleati stiamo valutando diverse ipotesi, diciamo su una scala da 1 a 10, dove 10 non significa, però, l’invio di migliaia di soldati nel deserto libico. Del resto l’intesa con l’Iran ha allentato le tensioni tra le potenze regionali anche in Libia» [Paolo Gentiloni riportato da Giuseppe Sarcina]. (Corriere della sera, 9 ottobre 2015, p. 11, Primo piano). ** l’unico passo avanti del 2016 è stato il consenso trasversale (anche obtorto collo) sull’intervento umanitario per salvare i migranti alla deriva sui barconi, mentre fino all’estate scorsa fioccavano sparate isteriche per reintrodurre i respingimenti in mare o sancire la «legittimità» anti-scafista dell’affondamento dei barconi... (Paolo Lambruschi, Avvenire, 13 agosto 2016, p. 1, Prima pagina).","Tipo: Prefissazione, Formanti: anti-, scafista"
antiscalata,agg,Finalizzato a contrastare l'acquisizione del controllo azionario di una società.,"[tit.] Arriva il decreto anti scalate [testo] È una corsa contro il tempo. Mentre Lactalis fa incetta di azioni Parmalat, arrivando a un soffio da quel 30% dopo il quale scatta l’obbligo dell’opa, al ministero dell’Economia si lavora per mettere a punto un decreto antiscalate. (Laura Della Pasqua, Tempo, 23 marzo 2011, p. 11, Primo Piano).","Tipo: Prefissazione, Formanti: anti-, scalata 1 [Tentativo di assicurarsi il controllo di una società quotata in borsa.]"
antischiamazzi,agg,Che ha il compito di contrastare schiamazzi e molestie alla quiete pubblica.,"Da Fontana di Trevi a piazza Santi Apostoli, fino a corso Rinascimento il «tour della sbronza», lo si può fare tranquillamente, nonostante le ordinanza anti-schiamazzi e anti-Pub crawl volute da Gianni Alemanno e da poco entrate in vigore. (Luca Monaco, Messaggero, 2 giugno 2010, p. 36, Cronaca di Roma).","Tipo: Prefissazione, Formanti: anti-, schiamazzo"
antisinistra,agg,Contrario alla sinistra e alla sua linea politica.,"Un discorso di poco meno di un'ora, tutto a braccio tranne la lettura di alcuni brani sulla libertà tratti dalla dichiarazione del lontano febbraio 1994 con cui annunciò la sua discesa in campo. Per l'intensità e per i contenuti si può leggere in due modi. Contiene, infatti, da un lato l'invito alla mobilitazione in chiave antisinistra nell'imminente campagna elettorale per la tornata delle Amministrative che, dice convinto [Silvio Berlusconi], sarà coronata dal successo. Dall'altro lato traccia il programma di lavoro per la parte restante della legislatura, (Lorenzo Fuccaro, Corriere della sera, 10 aprile 2011, p. 2, Primo Piano). ** è vero, come fa notare Roberto Weber, che «più alza i toni in opposizione a [Matteo] Renzi e più [Beppe] Grillo rappresenterà l'alternativa per chi è saldamente ""anti-sinistra""». (Fabio Martini, Stampa, 6 aprile 2014, p. 6, Primo Piano).","Tipo: Prefissazione, Formanti: anti-, sinistra"
antisionismo,sost,Atteggiamento culturale e politico di opposizione e di contrasto alle più radicali espressioni del sionismo.,"Ha ragione Cinzia Leone sul «Riformista» a notare che «dopo la martellante campagna elettorale che la voleva oggi invasa dai rom e domani dagli islamici, sentire la ""città liberata da [Giuliano] Pisapia"" a rischio invasione israeliana ha del ridicolo» . Ha del ridicolo e del grottesco. Ma quella stella di Davide agitata come una minaccia, la sua identificazione con quanto di più oppressivo esista al mondo è anche l’ennesima prova che i confini tra antisionismo e simbologia antisemita sono labili e fragilissimi. (Pierluigi Battista, Corriere della sera, 6 giugno 2011, p. 32, Idee & opinioni). ** Anche gli show grilleschi, disseminati su You Tube non mancano di esprimere sentimenti odiosi contro Israele; basta andarli a cercare e la confusione tra antisemitismo e antisionismo si moltiplica, generando nei sostenitori del movimento disprezzo verso quanti reclamano una visione oggettiva dei fatti storici e indicano nella sana pratica dialogica l’unica possibilità di comporre opinioni differenti. (Paola Ricci Sindoni, Avvenire, 27 marzo 2013, p. 2, Seconda pagina). ** Chi ha scritto quegli slogan sui negozi degli ebrei romani purtroppo sa, oggi, di godere di una considerazione insperata nei decenni passati. Sa che l’antisionismo ha sdoganato l’antisemitismo sotto altre forme e ha rotto un tabù sinora intangibile nel ricordo della Shoah. Sa che la rituale disapprovazione pubblica per questi gesti eviterà di guardare in faccia la realtà, di avvolgerla in una nebbia indistinta, di capire chi sono oggi i veri nemici degli ebrei e qual è il linguaggio ambiguo e velenoso di cui fanno uso. In tutta Europa. E, come sempre, a Roma.  (Pierluigi Battista, Corriere della sera, 10 agosto 2014, p. 1, Prima pagina).","Tipo: Prefissazione, Formanti: anti-, sionismo"
antisiriano,agg,Che avversa la linea politica del governo siriano.,"Ennesimo rinvio -- il sedicesimo -- della seduta del Parlamento libanese che dovrà eleggere il capo dello Stato. Prevista per oggi, la riunione è stata convocata per il 25 marzo. [...] Il deputato Wael Bou Faour della maggioranza parlamentare anti-siriana ha accusato l’opposizione guidata dagli sciiti di bloccare ogni soluzione su ordine di Damasco, malgrado i tentativi di mediazione portati avanti dal segretario generale della Lega araba Amr Moussa. (Avvenire, 11 marzo 2008, p. 16, Oggi Continenti). ** A Beirut ieri erano previsti due raduni: il primo di Mustaqbal e delle forze che compongono il fronte (anti-siriano) «14 marzo»; (Michele Giorgio, Manifesto, 22 maggio 2012, p. 9, Internazionale).","Tipo: Prefissazione, Formanti: anti-, siriano"
antisisma,agg,Che contrasta o pone rimedio ai danni provocati da terremoti.,"[tit.] Polizze casa anti-sisma? Ecco perché per i siciliani saranno un altro salasso (Sicilia, 24 maggio 2012, p. 9, I Fatti).","Tipo: Prefissazione, Formanti: anti-, sisma"
antislamico,agg,Che avversa l'Islam e i suoi seguaci; ostile all'Islam.,"A mio parere la conseguenza più significativa dei morti dell'11 settembre 2012 si vedrà sull'opinione pubblica americana, più che sulla politica di Washington. Anche se a Bengasi si è trattato di un'azione programmata in anticipo da gruppi vicini a Al Qaeda, entra in gioco comunque il film realizzato da estremisti anti-islamici negli Stati Uniti. Probabilmente l'America sarà costretta a interrogarsi su come comportarsi con i pochi fanatici che realizzano provocazioni a tavolino contro l'Islam. (Olivier Roy, testo raccolto da Stefano Montefiori, Corriere della sera, 14 settembre 2012, p. 8, Primo Piano). ** [François Hollande] avverte, comunque, che la Francia «sarà implacabile contro l'odio, nessun atto xenofobo, antisemita e anti-islamico sarà tollerato». (Caterina Maniaci, Libero, 19 novembre 2015, p. 10, Primo piano). ** Sono rimasti inpochi, quelli che preferiscono non parlare di guerra. Piuttosto ogni nuovo orrore conferma la lungimiranza e la precisione della ormai lontana definizione di papa Francesco, «una guerra a pezzettini»: insieme asimmetrica e globale, anti occidentale e anti islamica, barbara ma guidata da menti sofisticate. (Franco Venturini, Corriere della sera, 28 luglio 2016, p. 1, Prima pagina). ** Certo, la trama neanche tanto sottile che senza fatica si scorge nel tessuto ideologico del partito di Akesson è neonazista prima ancora che tatticamente anti-islamica, inutile nascondersi dietro le parole o lasciarsi abbagliare dai suoi proclami improvvisamente moderati. (Giorgio Ferrari, Avvenire, 11 settembre 2018, p. 1, Prima pagina).","Tipo: Prefissazione, Formanti: anti-, islamico"
antislamista,agg,Che si oppone all'integralismo islamico.,"La baronessa Cox ha dato voce all’inquietudine presentando alla Camera dei Lord una legge volta a limitare l’azione dei Sharia Councils. Nessuna discriminazione contro le donne: stesso peso degli uomini nel processo, stessi diritti in sentenza. E nessuna pressione affinché le donne svendano in un tribunale religioso maschilista diritti che trovano tutela in un tribunale civile egualitario. Caroline Cox è una nota attivista cristiana anti-islamista. (Marco Ventura, Corriere della sera, 30 giugno 2011, p. 38, Idee & opinioni).","Tipo: Prefissazione, Formanti: anti-, islamista"
antisommerso,agg,"Finalizzato a contrastare il fenomeno del lavoro nero, sommerso.","[tit.] Piano anti-sommerso in Finanziaria / Ora si punta sulla mano pesante più che sugli incentivi [testo] Scatta l'operazione anti-sommerso in Finanziaria. Memore dei costanti fallimenti bipartisan nella lotta al lavoro nero, che si mangia ogni anno quasi il 20% del Pil, e sensibilizzato dal richiamo arrivato ieri dal presidente [Giorgio] Napolitano, il governo stavolta ha deciso di picchiare duro contro le imprese non in regola con paghe e contributi. (Teresa Pittelli, Stampa, 15 settembre 2006, p. 5, Interno).","Tipo: Prefissazione, Formanti: anti-, sommerso"
antispeculatori,agg,Finalizzato a contrastare l'operato di chi compie speculazioni.,"[tit.] Sicilia / Testa di capretto al sovrintendente anti speculatori (Corriere della sera, 16 dicembre 2006, p. 20, Cronache).","Tipo: Prefissazione, Formanti: anti-, speculatore"
antispeculazione,agg,Finalizzato a contrastare la tendenza alla speculazione.,"[tit.] Proposta di legge per un’imposta di solidarietà sulle transazioni finanziarie a favore dei più deboli / Unica eccezione i titoli di Stato per non colpire i piccoli risparmiatori. Tra i firmatari non c’è la Lega / In Italia consenso bipartisan alla tassa anti-speculazione (Unità, 22 ottobre 2010, p. 32, Economia). ** [tit.] [Giulio] Tremonti propone per le banche la tassa «antispeculazione» [testo] Una tassazione sulle banche che «disincentivi» l’attività speculativa. Alla celebrazione della «Giornata mondiale del Risparmio» il ministro Tremonti ha lanciato una proposta «antispeculazione». […] «Per le banche due aliquote, una più bassa sull’attività commerciale e una più alta che colpisce l’attività finanziaria, e il carry trade, in modo da marcare il disincentivo». (Rossella Lama, Messaggero, 29 ottobre 2010, p. 19, Economia). ** Insomma nello scenario più catastrofico l’unico in grado di portare il Paese fuori dal pantano potrebbe essere lui. E non solo per la statura internazionale. [Mario] Draghi è un tecnico ed è un economista che ben maneggia la tecnologia e «l’intelligenza» dell’arma anti speculazione più potente: il controllo e la gestione dei flussi monetari. Proprio quelli che stanno mettendo a rischio la stabilità dei mercati e dell’euro. (Filippo Caleri, Tempo, 16 luglio 2011, p. 3, Primo Piano). ** [tit.] Tassa anti-speculazione, il prelievo sale allo 0,2% (Corriere della sera, 5 dicembre 2012, p. 5, Primo Piano).","Tipo: Prefissazione, Formanti: anti-, speculazione"
anti-spesa,agg,"Che si propone di ridurre la spesa pubblica corrente, bloccando le spese che eccedano i limiti stabiliti dalla disposizione legislativa che le autorizza.","[John] McCain, che ha più problemi a parlare dell'intervento di [Henry] Paulson, a cui è contrario ideologicamente, ha usato un poco di retorica anti-spesa. Un modo per convincere la sua base, ma non abbastanza per gli indipendenti. La gente è preoccupata e McCain, per tutta la settimana non ha saputo esprimere autorevolezza. (Martino Mazzonis, Liberazione, 28 settembre 2008, p. 8, Mondo).","Tipo: Prefissazione, Formanti: anti-, spesa"
antispreco,agg,Finalizzato a ridurre ogni forma di spreco.,"Secondo la manovra dalla prossima legislatura i consiglieri regionali dovranno essere in proporzione al numero dei cittadini stabilito dal censimento del 2001. […] Un risparmio rilevante ma soltanto virtuale visto che le Regioni, proprio in questi giorni, hanno sferrato la controffensiva. In nome dell’autonomia legislativa e delle norme contenute nei singoli statuti, gli enti locali rimandano al mittente l’articolo taglia posti. Certo qualche governatore avverte che è pronto a varare piani anti-sprechi, ma per ora niente di concreto. (Alberto Di Majo, Tempo, 25 settembre 2011, p. 1, Prima pagina). ** [tit.] La carica delle mail anti-sprechi / Dai cittadini 95 mila messaggi: tagliare i costi della politica (Messaggero, 9 maggio 2012, p. 1, Prima pagina). ** i parlamentari di lungo corso si preparano all’incasso, senza dover sottostare ai tempi lunghi di chi attende soldi dalla Pubblica amministrazione. Per una somma oltretutto poco tassata (come il Tfr), che le nuove norme introdotte sui tagli alla Casta non ha ancora intaccato. E che si è salvata sia dagli strali anti-sprechi proclamati, sin dal loro insediamento, dai neo-presidenti [Pietro] Grasso e [Laura] Boldrini sia dalle nuove «forbici» grilline. In pratica, è una super-liquidazione. (Eugenio Fatigante, Avvenire, 2 aprile 2013, p. 10, Oggi Italia). ** mai dimenticare che il «fiscal compact», l’insieme di regole targate Merkel che accomuna tutti i Paesi dell’euro in una sola griglia antisprechi, esiste ancora, e ci ha piantato nella Costituzione un chiodo chiamato pareggio di bilancio «senza se e senza ma» (chissà come si dirà in tedesco). (Luigi Offeddu, Corriere della sera, 26 febbraio 2014, p. 13, Primo Piano). ** Filtrano i primi dettagli della rivoluzione copernicana votata dal cda di viale Mazzini. Saranno messi nero su bianco in parte già domani in una prima riunione del gruppo di lavoro che affianca il direttore generale Luigi Gubitosi nella cosiddetta «implementazione» del piano anti-sprechi varato nei giorni scorsi. (Diodato Pirone, Messaggero, 1 marzo 2015, p. 13, Primo Piano).","Tipo: Prefissazione, Formanti: anti-, spreco"
antispyware,sost,Programma informatico che ha il compito di individuare e rimuovere i programmi spia subdolamente introdotti nella memoria del computer; a esso relativo.,"Sul mercato esistono anche varie app anti-spyware, contro i software spia, perlopiù per Android: (Carola Frediani, Secolo XIX, 7 aprile 2015, p. 39, Xte / Società).","Tipo: Prestito / Inglese, Formanti: anti-, spyware"
antistatalista,agg,"Che si oppone allo statalismo, all'eccessiva presenza dello Stato nell'economia e nella società.","Sono dunque falliti due tentativi: di riunire e attualizzare, da una parte, le diverse culture democratiche di centro-sinistra, che hanno scelto il simbolo dell’Ulivo, e, dall’altra, le posizioni anti-comuniste, più moderate e conservatrici, in astratto liberalizzatrici e anti-stataliste, impersonate dall’avventura di Silvio Berlusconi. Sta qui, ed è irrevocabile, il fallimento del bipolarismo all’italiana. (Francesco Rutelli, Messaggero, 22 novembre 2011, p. 9, Primo Piano). ** Nel liberalismo italiano la posizione liberista ortodossa, insomma, è stata sempre di sparute minoranze (Einaudi, Giretti, De Viti De Marco). Le quali, del resto, si sono caratterizzate per essere tanto «antistataliste» quanto, e forse più, «antimonopolistiche», cioè nemiche di ogni forma di coalizione d'interessi particolari (anche sindacali) a danno dell'interesse generale. (Ernesto Galli Della Loggia, Corriere della sera, 10 dicembre 2012, p. 1, Prima pagina). ** Va aggiunto che da sempre -- basta leggere gli scritti di Luigi Einaudi -- la cultura liberale insiste sulla necessità di superare il valore legale del titolo di studio. La tesi einaudiana è che ognuno vale per quello che è e che sa fare, e non già perché in possesso di un pezzo di carta. È l'idea che ogni percorso di studi è importante, ma non basta. Non è un caso se uno dei giganti intellettuali della tradizione antistatalista americana, Lysander Spooner, si batté con successo per poter esercitare la professione di avvocato anche se privo di uno specifico diploma e di altri requisiti formali. (Carlo Lottieri, Giornale, 4 aprile 2015, p. 1, Prima pagina).","Tipo: Prefissazione, Formanti: anti-, statalista"
anti-Sud,agg,Contrario agli interessi e allo sviluppo del Mezzogiorno d'Italia.,"[tit.] [Renato] Brunetta anti-Sud / Il vescovo di Acerra [Antonio Riboldi]: basta spacconate (Messaggero, 13 settembre 2010, p. 2, Primo Piano).","Tipo: Prefissazione, Formanti: anti-, Sud"
antisuicidio,agg,Finalizzato a scoraggiare e impedire ogni tentativo di suicidio.,"Secondo il suo avvocato, [il soldato americano considerato la principale talpa di Wikileaks] ogni notte viene spogliato e costretto a dormire in mutande. Gli vengono inoltre confiscati gli occhiali da vista, impedendogli di vedere chiaramente, e gli è stato imposto un «grembiule antisuicidio», che lui definisce particolarmente scomodo. Secondo il Pentagono, queste sono le misure di routine per i detenuti a rischio suicidio. (L. B. A., Stampa, 14 marzo 2011, p. 16, Estero). ** [tit.] Trattamenti immediati barriera anti-suicidi / Chi aspetta più di due anni nell'utilizzo di farmaci stabilizzatori dell'umore può sviluppare forme più gravi (Repubblica, 9 ottobre 2012, p. 32, Salute). ** [tit.] L'équipe antisuicidi [testo] Li seguono passo passo nella loro disperazione di falliti, nella solitudine della sconfitta, quando devono licenziare, quando devono chiudere l'attività che rappresentava la loro vita, anche il loro decoro sociale. Sono dieci psicologi dell'Università di Padova, già definiti l'équipe anti-suicidi. Un servizio della regione Veneto. (Alessandra Longo, Corriere della sera, 4 ottobre 2013, p. 17, Cronache).","Tipo: Prefissazione, Formanti: anti-, suicidio"
antitalianismo,sost,"Atteggiamento di diffidenza e ostilità nei confronti dell’Italia, della cultura e dei costumi italiani.","non esiste un'alternativa politica credibile nell'altro fronte, in grado di proporre una diversa, e più convincente, idea d'Italia. Tale situazione favorisce la saldatura tra l'anti-italianismo dei commentatori stranieri e l'elitarismo di un pezzo di cultura italiana che ama il proprio paese, ma al tempo stesso lo rifiuta, perché lo vorrebbe diverso da ciò che è. (Miguel Gotor, Sole 24 Ore, 13 ottobre 2009, p. 15). ** A settant'anni compiuti, la Repubblica italiana è da considerarsi rigogliosa? La risposta non può essere positiva, pur senza indulgere nell'anti-italianismo tipico degli italiani e ben sapendo che anche altri godono di pessima salute. (Marco Gervasoni, Messaggero, 14 novembre 2016, p. 24, Cultura).","Tipo: Prefissazione, Formanti: anti-, italianismo"
antitasse,agg,Contrario all'imposizione di nuove tasse.,"Il passaggio della Lega dal governo all'opposizione, e dall'era Bossi all'era Maroni, doveva appunto essere contrassegnato dalla protesta anti-tasse, con annesso rogo immaginario dei moduli dell'Imu, l'imposta sulla prima casa. (Pierluigi Battista, Corriere della sera, 11 luglio 2012, p. 1, Prima pagina). ** La questione del rimborso della tassa [Imu] è diventata […] il vessillo dell’offensiva antitasse di [Silvio] Berlusconi per riconquistare gli elettori delusi. Mentre per i suoi avversari è il simbolo di una politica demagogica e disinvolta sul terreno minato dei conti pubblici. (Nicola Pini, Avvenire, 23 febbraio 2013, p. 4, Primo piano).","Tipo: Prefissazione, Formanti: anti-, tassa"
antitatuaggi,agg,Che consente o incentiva l'eliminazione di tatuaggi.,"[tit.] La crema anti-tatuaggi è «corrosiva» / Il pm [Raffaele] Guariniello: va sospesa la vendita (Avvenire, 26 maggio 2014, p. 11, Attualità).","Tipo: Prefissazione, Formanti: anti-, tatuaggio"
antiTav,sost,Chi o che si oppone alla realizzazione delle linee ferroviare ad alta velocità.,"Piero Fassino ormai è il «boia» che vuole la morte della val di Susa. Massimo D'Alema viene contestato a Seriate, nella Bergamasca, da una squadra di anti-Tav. Per lo stesso motivo Sergio Chiamparino, il numero uno del Pd piemontese, è costretto a rinunciare a un dibattito a Livorno. Striscioni anti-Tav compaiono sulle sedi del Pd all'Aquila, a Piacenza e in altre città. (Giampaolo Pansa, Libero, 3 luglio 2011, p. 1, Prima pagina). ** Di certo quella firma non viene da dove l'allarme per la «coesione sociale» delle ultime settimane si era concentrato: gambizzatori, «terroristi» anti-tav, testimoni degli anni '70, imprenditori suicidi, disoccupati disperati e precari incazzati. (Ida Dominijanni, Manifesto, 20 maggio 2012, p. 3).","Tipo: Prefissazione, Formanti: anti-, Tav"
antiterrore,agg,Finalizzato a contrastare ogni forma di terrorismo e la grave preoccupazione sociale da esso suscitata.,"La Casa Bianca ha appena presentato la nuova strategia anti-terrore. Una campagna più «leggera» , fatta di incursioni dei droni e operazioni dei commandos. Un modo per ridurre le perdite, un tentativo di sembrare meno invasivi. Ma anche una scelta per tagliare un budget impossibile. Uno studio della Brown University ha calcolato che i conflitti in Afghanistan e in Iraq costeranno all’America 4 mila miliardi di dollari, più della Seconda guerra mondiale. (Guido Olimpio, Corriere della sera, 1 luglio 2011, p. 16, Esteri).","Tipo: Prefissazione, Formanti: anti-, terrore"
antitraffico,agg,Che si propone di risolvere i problemi causati dal traffico cittadino.,"Che fine faranno le misure antitraffico dopo l’abolizione elettorale dell’Ecopass, decisa dal sindaco che l’aveva voluto? (Giangiacomo Schiavi, Corriere della sera, 22 maggio 2011, p. 6, Primo Piano).","Tipo: Prefissazione, Formanti: anti-, traffico"
antitratta,agg,Che si propone di contrastare l'immigrazione finalizzata allo sfruttamento e all'avvio alla prostituzione.,"Il presidente della commissione Giustizia del Senato, Filippo Berselli, e Carlo Vizzini, presidente  commissione Affari Costituzionali del Senato hanno […] proposto un emendamento, nel famigerato pacchetto [sicurezza], che inserisce le prostitute tra le categorie passibili di esplusione in quanto «pericolose per la sicurezza e la moralità». […] Per questo è molto preoccupata suor Maria Pia Iammarino suora anti-tratta (ce ne sono molte di religiose che lavorano su questo): «E' una soluzione che dimostra una politica miope e che metterebbe in gravissimo pericolo di vita le donne sfruttate dalla tratta, costrette a tornare nei loro Paesi». (Antonella Marrone, Liberazione, 7 giugno 2008, p. 4, Politica).","Tipo: Prefissazione, Formanti: anti-, tratta"
antitremontiano,sost,"Chi o che si oppone alle scelte politiche di Giulio Tremonti, già ministro dell’Economia.","Gli antitremontiani hanno ora il loro manualetto di riferimento. Con una dissertazione puntuta che scivola a volte nella parodia, dall'inequivocabile titolo «Tremonti. Istruzioni per il disuso», cinque economisti italiani impegnati nelle università statunitensi mettono in fila le critiche rivolte da parte dell'accademia al ministro del Tesoro: ignaro della matematica al limite dell'analfabetismo quantitativo, in difficoltà con i più elementari strumenti analitici della «scienza triste», troppo «filosofico» se non ideologico nella costruzione degli scenari interpretativi della globalizzazione prima e della grande crisi dopo. (Paolo Bricco, Sole 24 Ore, 7 febbraio 2010, p. 36, Economia e società). ** L’improvviso feeling ritrovato getta alla Camera nel panico un pezzo del Pdl. Si diffonde, quando la conferenza stampa è ancora in corso, la voce che il presidente del Consiglio stia per annunciare la nomina di Tremonti a vicepremier. C’è persino chi minaccia di passare al gruppo misto. Dice un deputato antitremontiano doc: «La verità è che negli ultimi dieci giorni tutti hanno difeso [Silvio] Berlusconi, tranne un ministro. Che oggi ha dovuto dimostrare apertamente che non si può defilare». (Fabrizio dell'Orefice, Tempo, 17 febbraio 2011, p. 1, Prima pagina).","Tipo: Prefissazione, Formanti: anti-, tremontiano"
antitruffa,agg,Che si propone di contrastare e prevenire ogni forma di truffa.,"[tit.] Banche a scuola anti-truffa / Un centro dell’Università di Padova nato per far scoprire frodi a istituti, assicurazioni, aziende (Gazzettino, 7 novembre 2010, p. 17, Nord Est).","Tipo: Prefissazione, Formanti: anti-, truffa"
antitutto,agg,(Iron.) Che contrasta sistematicamente ogni scelta o posizione non condivisa.,"Se questo è il quadro politico che esce dalle urne, è chiaro che servono fantasia, coraggio e nuove strade da sperimentare per non portare la macchina della politica a scontrarsi sul muro di titanio del voto anti-tutto. (Mario Sechi, Tempo, 17 maggio 2011, p. 1, Prima pagina). ** la pubblicità fa di tutto per convincerci della nostra terrena immortalità: dalla crema anti-rughe alle polizze anti-tutto, dagli 8 airbag alle porte blindate, tutto è pensato come se la nostra sorte fosse definitivamente ancorata a questa terra. (Gerolamo Fazzini, Avvenire, 30 dicembre 2014, p. 3, Idee). ** il vero obiettivo che gli epigoni di Beppe Grillo volevano raggiungere sfilandosi dall’accordo con Matteo Renzi: smarcarsi dall’immagine di forza anti-tutto; intercettare spezzoni di un elettorato orfano; e mostrare spregiudicatezza e insieme trasversalismo, in alternativa a un Pd che in questa fase appare sbilanciato a sinistra sui diritti civili. (Massimo Franco, Corriere della sera, 18 febbraio 2016, p. 1, Prima pagina).","Tipo: Prefissazione, Formanti: anti-, tutto pron."
anti-Ue,sost,Chi o che contrasta il processo di unificazione europea o gli orientamenti e le disposizioni dell'Unione europea.,"A [Enrico] Letta è facile additare il comportamento becero e potenzialmente eversivo del Movimento 5 Stelle, confermato ieri in Parlamento; così come ribadire che «il rispetto della legalità» non gli permetteva di confondere le prospettive del governo con quelle giudiziarie di [Silvio] Berlusconi. Lo spartiacque tra una maggioranza attenta a non rinnegare i suoi vincoli europei, per quanto mal sopportati, e i seguaci di un populismo anti-Ue, è netto. (Massimo Franco, Corriere della sera, 12 dicembre 2013, p. 1, Prima pagina). ** [tit.] Europa. Senza guida, spazio (poco) agli scettici / Gli anti-Ue fortissimi a Parigi e Londra, meno altrove. Ma è in crisi un modello (Avvenire, 27 maggio 2014, p. 5, Primo piano). ** Tra un mese si tengono in Francia le elezioni presidenziali più importanti degli ultimi anni, perché il destino del continente cambierà radicalmente a seconda che il vincitore sia l’europeista Emmanuel Macron o la nazionalista anti Ue Marine Le Pen. (Stefano Montefiori, Corriere della sera, 24 marzo 2017, p. 1, Prima pagina).","Tipo: Prefissazione, Formanti: anti-, Ue"
anti-unione,agg,Che contrasta il processo di integrazione europea.,"Ormai è difficile non rendersi conto che i partiti anti-Unione rischiano, prima o poi, di diventare maggioranza nel Parlamento europeo e in quelli nazionali se l’economia non ricomincerà a girare e a produrre anche posti di lavoro. E il fatto che la disoccupazione tocchi soprattutto giovani, già titolari di quote consistenti di debito pubblico acceso dai padri e dai nonni, fa capire quanto il riparto tra costi e benefici a danno delle generazioni più «verdi», meno protette e meno corporativizzate, sia una palude da cui non sarà così facile uscire. (Vittorio E. Parsi, Avvenire, 16 luglio 2014, P. 1, Prima pagina).","Tipo: Prefissazione, Formanti: anti-, Unione europea"
anti-urne,agg,Che contrasta o scoraggia il ricorso o l'affluenza a una consultazione elettorale.,"Costituiranno un gruppo alla Camera, e forse anche al Senato, per allargare il fronte anti-urne e sostenere la soluzione di un governo di transizione. Gli scontenti della maggioranza stringono i tempi, mentre la pattuglia dei dissidenti si allarga a macchia d'olio: (Gabriella Bellucci, Sicilia, 10 novembre 2011, p. 8, Il Fatto).","Tipo: Prefissazione, Formanti: anti-, urna"
antiusura,agg,Finalizzato a contrastare l'attività criminale dell'usura.,"La commissione Giustizia della Camera, per esempio, ha praticamente concluso l’esame di un provvedimento antiusura già approvato dal Senato. Che però, senza apparenti motivazioni, procede lentissimo. (Sergio Rizzo, Corriere della sera, 26 ottobre 2010, p. 1, Prima pagina).","Tipo: Prefissazione, Formanti: anti-, usura"
antivaccinista,sost,Chi o che si oppone alla vaccinazione obbligatoria o di massa.,"Non si può scherzare sulla salute. Fra i tanti virus, esiste anche il contagio antivaccinista. Debellarlo con tutte le forze, prima che sia troppo tardi. (Aldo Grasso, Corriere della sera, 12 agosto 2018, p. 1, Prima pagina).","Tipo: Adattamento, Formanti: antivaccinist (inglese)"
antivaiolo,agg,Che previene e contrasta una possibile epidemia di vaiolo.,"in queste ore al ministero della Salute si sta pensando come e dove tenere in quarantena effettiva i quattrocento migranti nel caso in cui le analisi di laboratorio dovessero confermare che si tratta proprio del virus del vaiolo della scimmia, un virus trasmesso dall’animale all’uomo ma facilmente trasmissibile da uomo a uomo anche perché le vaccinazioni antivaiolo non vengono più fatte nei paesi occidentali ormai da diversi decenni. (A. Z., Repubblica, 1 luglio 2014, Palermo, p. IV).","Tipo: Prefissazione, Formanti: anti-, vaiolo"
antivelina,sost,"Giovane donna del mondo dello spettacolo e della televisione che presenta caratteristiche del tutto opposte a quelle di una velina televisiva; che si oppone, esprime contrarietà al fenomeno delle veline.","In Sardegna il regista Gabriele Muccino (borghese romano di sinistra) amoreggia con Elisabetta Canalis, ex velina ed ex di Bobo Vieri; e aveva girato un film antiveline, due anni fa. (Maria Laura Rodotà, Corriere della sera, 29 luglio 2006, p. 19, Cronache). ** «Se arriviamo al 40 per cento dopo questa campagna elettorale andiamo alla grande», dice Beatrice Lorenzin, l'anti-velina del Pdl. (Natalia Lombardo, Unità, 8 giugno 2009, p. 9, Primo Piano).","Tipo: Prefissazione, Formanti: anti-, velina"
antiveritativo,agg,Che non permette di rappresentare la verità.,"Non perché i succitati colleghi non siano persone d’onore, professionisti egregi, ma per un’altra ragione: perché hanno affondato i loro artigli nel pantano della televisione «antiveritativa», estranea all’esposizione consapevole di chi parla, consentanea corrivamente alla rassegna urlazzata di opinioni tutte sullo stesso piano, con trionfo regolare della demagogia. (Giuliano Ferrara, Foglio, 25 maggio 2012, p. 1, Prima pagina).","Tipo: Prefissazione, Formanti: anti-, veritativo"
antiviolenza,agg,Che contrasta ogni manifestazione di violenza.,"[tit.] Movida, a Trastevere le telecamere anti-violenza / Nuovo piano: le zone della vita notturna divise in tre quadranti (Messaggero, 24 agosto 2011, p. 32, Cronaca di Roma). ** [tit.] Strage di Denver, la psichiatra rivela: [James] Holmes segnalato all'unità anti-violenza (Avvenire, 4 agosto 2012, p. 13, Oggi Continenti). ** In Italia ci sono già leggi, esempi virtuosi, energie locali e esperienze professionali che lavorano da anni sul campo: vanno ascoltate, coordinate, finanziate e collegate in un nuovo piano nazionale antiviolenza. Una donna maltrattata, minacciata, molestata, umiliata da violenze fisiche o psicologiche è un dramma e un danno per la società intera, non un trascurabile effetto collaterale di una storia d'amore andata a male. (Serena Dandini, Corriere della sera, 7 maggio 2013, p. 23, Cronache).","Tipo: Prefissazione, Formanti: anti-, violenza"
antiwriter,agg,Che ha il compito di contrastare chi imbratta o fa scritte sui muri.,"La maggior parte delle sanzioni (7.519) riguardano il volantinaggio abusivo, 1000 l’abbandono di rifiuti non ingombranti, 67 quelli ingombranti nei cassonetti, 684 le deiezioni canine, altre la violazione dell’ordinanza antiwriters, il deturpamento di edifici, arredi o mezzi di trasporto pubblici. (Maurizio Gallo, Tempo, 18 novembre 2011, Cronaca di Roma, p. 9).","Tipo: Prefissazione, Formanti: anti-, writer (inglese)"
antizanzare,sost,"Che allontana o uccide le zanzare, che ne impedisce la riproduzione.","Nel mirino [...] la profilassi antizanzare (e quella mirata alla zanzara-tigre in particolare), argomento che diventa di stringente attualità, visto che il problema tocca tutto il Trentino meridionale da Rovereto al Garda. (Mauro Fattor, Trentino, 8 aprile 2014, p. 14, Scienza e Ambiente).","Tipo: Prefissazione, Formanti: anti-, zanzara"
appaltopoli,sost,Scandalo legato a una presunta concessione di appalti pubblici.,"Oltre alla letteratura erotica, Gian Paolo Tarantini, il faccendiere barese che a mazzi di trenta forniva «escort» al potente e insaziabile «utilizzatore finale» di palazzo Grazioli, sta arricchendo quella su Appaltopoli. (Alberto Statera, Repubblica, 14 settembre 2009, Affari & Finanza, p. 11). ** nell'arena di Appaltopoli si gioca per il premier una doppia partita, quella personale (il rapporto di fiducia, il tradimento) e quella più politica che impone tempi assai rapidi di scelta. (Franco Bechis, Libero, 21 maggio 2010, p. 3, Primo piano).","Tipo: Confissazione / Suffissoide, Formanti: appalto, -poli 2 [Scandalo]"
appuntamento veloce,loc nom,"Incontro di brevissima durata, organizzato per verificare l'esistenza delle condizioni di affinità, simpatia e attrazione, che possano permettere a due persone di sviluppare un'eventuale relazione.","non si può dire che manchino le iniziative: Internet è pieno di siti per appuntamenti veloci. Un discreto business, visto che le iscrizioni sono a pagamento. (Corriere della sera, 14 maggio 2011, p. 47, Tempi liberi).","Tipo: Calco lessicale / Nome+aggettivo, Formanti: appuntamento, veloce"
arancione 2,sost,"Appartenente o sostenitore della coalizione politica  liberaldemocratica e filoccidentale, guidata da Viktor Yushenko, risultata vincitrice nelle elezioni politiche del dicembre 2004 in Ucraina; relativo a tale coalizione. Nella primavera del 2011, sostenitore di Giuliano Pisapia nell'elezione a sindaco di Milano; relativo a tale coalizione.","«[Giuliano] Pisapia è arrivato a un ruolo di responsabilità spinto da un nuovo blocco sociale, in cui gli arancioni, la borghesia illuminata e anche i rappresentanti dei poteri forti buoni si sono dichiarati disposti ad essere protagonisti. Questo blocco, adesso, ha bisogno di vedere che -- senza fare macelleria sociale -- la giunta esprime una strategia in cui quegli interessi possano convergere» [Piero Bassetti intervistato da Armando Stella]. (Corriere della sera, 21 agosto 2011, p. 13, Primo Piano). ** Nella sottostante piazza soffia un vento di morte e di rancore per le delusioni patite con il naufragio della rivoluzione arancione di nove anni fa. Tutto allora doveva cambiare, sull’onda dell’entusiasmo europeista. […] La strada di carbone ed acciaio verso la Russia si fece stretta e quella di gas dalla Russia verso l’Ucraina si bloccò addirittura. Lo spettro di case gelide e fabbriche ferme raffreddò del tutto gli entusiasmi arancioni. (Sergio Canciani, Messaggero, 22 febbraio 2014, p. 1, Prima pagina). ** Quello che i giorni della crisi a Palazzo Marino raccontano, però, va oltre la frenesia dell'agenda istituzionale. È il vento arancione, quello che il 30 maggio di quattro anni fa riempì piazza Duomo, ad aver smesso di soffiare. È quell'annuncio di qualche mese fa -- non mi ricandido -- che i suoi sembrano aver preso per un «rompete le righe». (Enrico Lagattolla, Giornale, 17 luglio 2015, p. 34, Milano Cronaca).","Tipo: Specializzazione, Formanti: arancione"
archistar,sost,Architetto molto famoso.,"l’Accademia Reale di Spagna ha da poco organizzato un appuntamento emblematico del suo stretto rapporto con l’Urbe: due borsisti, Carlos García Fernández e María Díez Ibargoitia, hanno guidato un incontro sul rapporto fra la Capitale italiana e le archistar dell’avanguardia europea e americana nei primi cinquant’anni del Novecento, da Le Corbusier ad Alvar Aalto. Passando, ovviamente, per i progettisti a loro tempo ospiti dell’Accademia stessa. (Rita Sala, Messaggero, 27 febbraio 2011, p. 21, Cultura & Spettacoli). ** Il secondo, ancor più preoccupante esempio, è lo scempio che sta perpetrandosi a Venezia, la più bella città del mondo, con le navi che devastano il Canal Grande e il Canale della Giudecca. E le presuntuose ristrutturazioni commerciali operate da altrettanto presuntuosi archistar, di edifici storici, o progetti di nuove opere, autorevolmente con vigorosa preoccupazione denunciate da Salvatore Settis. (Guido Rossi, Sole 24 Ore, 19 agosto 2012, p. 1, Prima pagina). ** «Servi del potere». L'accusa scuote il mondo delle archistar. Daniel Libeskind si rivolge ai colleghi che lavorano per quelli che definisce i «nuovi dittatori». Primi fra tutti, coloro che sono stati «assoldati» in Cina. Subito, la replica. Massimiliano Fuksas e Vittorio Gregotti: «I tuoi progetti sono al servizio del potere finanziario». (Pierluigi Panza, Corriere della sera, 28 febbraio 2013, p. 1, Prima pagina). ** Il «generale inverno» sta azzerando le velleità delle più famose archistar. [...] La fama delle archistar spesso non è legata ai risultati né alla resistenza degli edifici o alla loro fruibilità. (Angelo Crespi, Giornale, 6 gennaio 2016, p. 17, Attualità).","Tipo: Parola macedonia, Formanti: architetto, star (inglese) [s.]"
arciconservatore,sost,Chi o che è noto per essere convintamente conservatore.,"Contrario [ a vietare l’ingresso negli Usa ai musulmani] anche il ministro della Giustizia, Jeff Session, arci-conservatore con vedute poco tranquillizzanti sull’immigrazione e i rapporti con la minoranza islamica, ma non fino al punto di limitare la sua libertà religiosa. (Massimo Gaggi, Corriere della sera, 14 gennaio 2017, p. 13, Esteri).","Tipo: Prefissazione, Formanti: arci-, conservatore"
arcinemico,sost,"Nemico al massimo grado, più di ogni altro.","preoccupati lo sono un po' tutti quelli che devono assistere da lontano al «raro» (definizione veltroniana) spettacolo del faccia a faccia tra il leader del primo partito di maggioranza e l'arcinemico [Silvio] Berlusconi. (A. Fab., Manifesto, 30 novembre 2007, p. 4, Politica & società). ** Alcune espressioni del presidente dell'Idv [Antonio Di Pietro], che si è detto intenzionato a rinunciare al timone del partito assumendo, dopo le elezioni, il ruolo di padre nobile lasciando ad altri la guida politica, paradossalmente, sembrano la fotocopia di quelle pronunciate recentemente dal suo arcinemico Silvio Berlusconi. (Sergio Soave, Avvenire, 2 novembre 2012, p. 2, Seconda pagina). ** un tipo così, negli auspici dei suoi arcinemici, andava bene al massimo per finanziare a debita distanza qualche festa dell’Unità lombarda. Diffidavano del bottegaio di provincia che ce l’ha fatta e se lo sono ritrovato a Palazzo Chigi travestito da popolarissimo uomo di governo della destra, (Alessandro Giuli, Foglio, 28 agosto 2013, p. 1, Prima pagina).","Tipo: Prefissazione, Formanti: arci-, nemico"
arcisicuro,agg,Sicurissimo; profondamente convinto; estremamente protetto.,"L’unica cosa arci-sicura è che se il bipartitismo è stato il secondo tempo, crepuscolare, della Seconda Repubblica caratterizzata da un feroce bipolarismo, l’attuale multi-polarismo rappresenta il totale seppellimento degli ultimi quindici anni di politica italiana in cui il Cavaliere s’è trovato benissimo. E ha già cominciato a rimpiangerli. (Mario Ajello, Messaggero, 6 ottobre 2010, p. 1, Prima pagina).","Tipo: Prefissazione, Formanti: arci-, sicuro"
arcobalenista,sost,"Pacifista; chi o che si riconosce nella bandiera iridata, simbolo della pace.","Ora che l'atroce filmato ha riscattato la verità, la famiglia e l'Italia intera pretendono giustamente le scuse di coloro che denigrarono Fabrizio [Quattrocchi] dandogli del «mercenario» e del «fascista». E se si contestualizza la barbara esecuzione, consumatasi all'apice della deriva arcobalenista in cui quasi ci si vergognava del tricolore, emerge con forza la statura di Fabrizio eroe d'Italia. (Magdi Allam, Corriere della sera, 10 gennaio 2006, p. 1, Prima pagina). ** Tocca ad Antonio Papisca, docente di diritti umani a Padova, rispondere per le rime ai soliti benpensanti che ciclicamente ironizzano sugli «arcobalenisti». (Luca Liverani, Avvenire, 14 gennaio 2006, p. 10, Oggi Italia).","Tipo: Suffissazione / Denominale, Formanti: arcobaleno, -ista"
area-euro,loc nom,Area economica e geopolitica costituita dagli Stati membri dell'Unione europea che hanno adottato l'Euro come moneta unica.,"Sarà questo il primo importante test della tenuta del Psoe [Partito socialista spagnolo], a fronte di un’opinione pubblica delusa da come il governo ha gestito innanzitutto il dopo-crisi economica del 2008. Le finanze nazionali sono dissestate al punto da collocare la Spagna tra i Paesi dell’area-euro più a rischio dopo Grecia e Irlanda, e alla pari con il Portogallo, e inoltre la disoccupazione è al 21% , il doppio della media europea. (Maurizio Cerruti, Gazzettino, 3 aprile 2011, p. 13, Esteri). ** Il leader del Pd apprezza le mosse di [Mario] Monti nell'area euro, ma poiché sa bene quanto lunghi siano i tempi delle decisioni al vertice dell'Unione, incalza: «Possibile che non si possano rinegoziare con la Commissione Ue le tasse per rientrare nei parametri di bilancio?». (Monica Guerzoni, Corriere della sera, 23 maggio 2012, p. 10, Primo Piano). ** L’area euro nel frattempo risprofonda in recessione. In Italia aumentano le sofferenze bancarie. Il denaro ci sarebbe, ma le banche hanno paura di prestarlo. È questa «la terza ondata di credit crunch» paventata da Confindustria. (Alessandro Bonini, Avvenire, 17 aprile 2013, p. 6, Primo piano).","Tipo: Composizione / Nome+nome, Formanti: area, euro"
argentinizzazione,sost,Impoverimento e declino progressivo dell'economia di una nazione; con particolare riferimento alla situazione di grave crisi economica dell'Argentina nei primi anni del XXI secolo.,"Per i paladini della democrazia il pericolo è che [Silvio] Berlusconi passi dalle parole ai fatti, perché il loro incubo è il fascismo strisciante che avanza; per i paladini della crescita il rischio è che Berlusconi non passi dalla parole ai fatti, perché il loro incubo è la prosecuzione del declino, l'argentinizzazione lenta dell'Italia. (Luca Ricolfi, Stampa, 4 aprile 2010, p. 1, Prima pagina).","Tipo: Suffissazione / Denominale, Formanti: Argentina, -izzazione"
argotico,agg,"Gergale, proprio di un modo di parlare allusivo, triviale o eccessivamente familiare.","Mi ero un poco applicato a studiare la lingua zingara perché la sua conoscenza conferisce un potere magico, è un grimaldello per far breccia nell'impenetrabilità e nell'omertà assoluta dei campi e dei vaganti per le città dediti all'accattonaggio molesto e al furto spicciolo. E' lingua furba, verde, argotica, di base hindi (per l'indubitabile origine indiana delle tribù, cacciate o migranti per istinto nomade) con fondamentali apporti delle lingue dell'Est europeo (ungherese, sud-slavo, sopratutto rumeno). (Guido Ceronetti, Stampa, 20 maggio 2007, p. 37, Società e Cultura).","Tipo: Suffissazione / Denominale, Formanti: argot (francese), -ico"
aristo-borghese,agg,Dell’alta borghesia.,"su un per niente impossibile Rinascimento Italiano insieme alla paura pesa un altro sentimento, il pessimismo. L’establishment aristo-borghese e l’opposizione neoluddista nel comune obiettivo di mandare al tappeto [Silvio] Berlusconi hanno dispensato alla massa un ultradosaggio di pessimismo e letteratura declinista. (Mario Sechi, Tempo, 12 giugno 2011, p. 1, Prima pagina).","Tipo: Confissazione / Prefissoide, Formanti: aristo-, borghese"
aristoborghesia,sost,"Borghesia aristocratica, elitaria.","Il negozio, scelto da Carolina [Marcialis] e mamma, è quello che dal 1820 serve le più solide famiglie dell'aristo-borghesia di Genova: Radif di piazza Matteotti. (Gian Luigi Paracchini, Corriere della sera, 11 giugno 2010, p. 33).","Tipo: Confissazione / Prefissoide, Formanti: aristo-, borghesia"
armonizzazione fiscale,loc nom,Armonizzazione dei regimi fiscali degli Stati membri dell'Unione europea.,"È chiaro che l'Ue andrà con i piedi di piombo sul tema dell'armonizzazione fiscale perché la stabilità finanziaria degli Stati membri è fondamentale. (Gian Maria De Francesco, Giornale, 17 febbraio 2016, p. 4, Il Fatto).","Tipo: Polirematica / Nome+aggettivo, Formanti: armonizzazione, fiscale"
aromacologia,sost,Complesso di conoscenze teoriche e pratiche coltivato da coloro che impiegano aromi ed essenze naturali per il raggiungimento di uno stato di benessere fisico e psichico.,"Nata in finitura alluminio naturale, C-Box, la «cassettiera olfattiva», è disponibile in 6 colori (arancio, rosso, verde, bianco, nero, alluminio). A ciascun colore corrisponde un’essenza profumata, che si libera nell’ambiente di lavoro ad ogni apertura secondo i dettami dell’aromacologia. (Albino Boffi, Giornale, 26 novembre 2006, p. IV, L'angolo del mercato).","Tipo: Adattamento, Formanti: aroma, psicologia"
arte digitale,loc nom,"Arte sperimentale, che si avvale delle tecnologie informatiche.","Nel calendario ricco di eventi, tra le nuove produzioni c'è l'opera Urus, a cura del duo Calembour (Laura Migliano e Giorgia Petri), installazione interattiva che unisce arte digitale e elementi biologici: alcune vasche di vetro piene di acqua sono a disposizione degli spettatori che immergendo le dita nei contenitori produrranno mappe visive e sonore, ogni volta differenti. (Francesca Bonazzoli, Corriere della sera, 6 luglio 2014, p. 17, Tempo libero).","Tipo: Calco lessicale / Nome+aggettivo, Formanti: arte, digitale"
artista digitale,loc nom,Artista che esprime la sua creatività servendosi delle tecnologie informatiche.,"E ancora esporranno le proprie opere [nella sala dorica del Palazzo Reale] la poetessa digitale Caterina Davino, il direttore del programma di «Digital technology and culture» dell’università di Vancouver e l’artista digitale Jason Nelson. (Anna Marchitelli, Repubblica, 1 ottobre 2014, Napoli, p. XII).","Tipo: Calco lessicale / Nome+aggettivo, Formanti: artista, digitale"
ascensore sociale,loc nom,Processo che consente e agevola il cambiamento di stato sociale e l'integrazione tra i diversi strati che formano la società.,"[tit.] Il Rettore nel dibattito su «Giovani, lavoro e futuro» / Petrocelli: l'Università dev'essere il più potente ascensore sociale [testo] [...] l'Università è stata e dovrebbe tornare ad essere il più potente ascensore sociale, l'antidoto contro una mobilità che torna pericolosamente ai minimi storici. (Corrado Petrocelli, Gazzetta del Mezzogiorno, 9 giugno 2011, p. IX). ** È la molla che spinge i genitori a far studiare i figli, lo stimolo che porta ragazzi e ragazze a cercare un lavoro migliore. Fino agli anni Settanta ha funzionato, consentendo alle famiglie di salire qualche gradino, generazione dopo generazione. Adesso l'ascensore sociale si è bloccato. Anzi, va in direzione opposta, dall'alto verso il basso. (Lorenzo Salvia, Corriere della sera, 23 maggio 2012, p. 5, Primo Piano). ** una delle ragioni fondamentali per cui i giovani non riescono a salire sull’ascensore sociale è proprio quel mal di merito che spesso ho richiamato da queste colonne. «Il merito diventerà la parola d’ordine della vostra generazione e di quelle a venire», si è spinto ad affermare il presidente del Consiglio. (Luigi Tivelli, Messaggero, 29 maggio 2012, p. 14, Commenti, Opinioni & Lettere). ** Saranno […] le scelte economiche e fiscali per la redistribuzione della ricchezza; gli investimenti nell’istruzione come «ascensore sociale»; il ripensamento del welfare per garantire a tutti un’uguale opportunità di futuro, a dare sostanza a un nuovo patto di convivenza e a rendere concreto e sempre attuale l’articolo 3 della nostra Costituzione. (Francesco Riccardi, Avvenire, 2 aprile 2013, p. 11, Oggi Italia). ** «In altri paesi un ragazzo vede lo studio come ascensore sociale e come la possibilità di affrancamento dalla famiglia. In Italia essere dottore significa poco come ascensore sociale, non libera dai vincoli familiari e non dà la sicurezza che l'investimento venga ripagato» [Giuseppe De Rita intervistato da M. E.]. (Mattino, 15 aprile 2014, p. 11). ** Gian Maria Gros-Pietro, presidente del consiglio di gestione di Intesa Sanpaolo, ieri ha osservato: «Il ceto medio è il fondamento della democrazia così come la si concepisce in Occidente, un sistema entro cui funzionano gli ascensori sociali che consentono alle forze vive di emergere senza drammi. Altrimenti le forze vive si rifugiano o nel populismo o nell'estremismo, rischi che vediamo emergere in molte zone del mondo e del Mediterraneo». (Paolo Stefanato, Giornale, 22 luglio 2015, p. 3, Il Fatto). ** non solo è aumentata la disuguaglianza nella distribuzione del reddito, ma è diventato più difficile riuscire a migliorare la propria condizione. Il cosiddetto «ascensore sociale» è fermo al piano terra: chi sperimenta condizioni di svantaggio da giovane ha alte probabilità di restare ai margini anche da grande. La povertà, insomma, ha preso di mira i minori, ed è ereditaria. (Massimo Calvi, Avvenire, 21 maggio 2016, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: ascensore, sociale"
asset management,loc nom,"Gestione dell'attivo di bilancio; con riferimento all'attività bancaria, le scelte gestionali tese a ottenere il massimo rendimento con il minimo rischio.","Il fondo Pamplona ha annunciato ieri di avere superato il 5% di Unicredit. La notizia è seria, ancorché sia accompagnata dal solito commento d'occasione. Seria per quattro ragioni. La prima è la natura speculativa dell'acquirente: una società di asset management alternativo, autorizzata e regolata dalla Financial Service Authority britannica, famosa per non aver capito nulla del fallimento verso il quale marciavano alcune delle principali banche del suo Paese. (Massimo Mucchetti, Corriere della sera, 27 giugno 2012, p. 1, Prima pagina). ** Oggi -- dopo sei anni dallo tsunami finanziario che si è abbattuto sulle economie globali -- proprio l’industria del risparmio si domanda che peso debbano avere le agenzie di rating, alla luce della normativa attuale, nelle scelte di investimento dei clienti e, soprattutto, che ruolo dovrebbero avere in relazione all’attività delle società di asset management. (Ugo Loser, Messaggero, 5 luglio 2014, p. 22, Commenti, opinioni, e-lettere).","Tipo: Prestito / Inglese, Formanti: asset (inglese), management (inglese)"
assetto proprietario,loc nom,Ordinamento e struttura della proprietà del capitale di una società o di un ente.,"E come non ricordare il suo impegno in difesa dell'ecologia e dei Beni culturali? Ma del «Messaggero» [Vittorio] Emiliani non era l'editore e poiché non rientrava nei giochi di potere del nuovo assetto proprietario che venne a crearsi con l'entrata in scena del gruppo Ferruzzi, fu licenziato. (Giovanni Russo, Corriere della sera, 10 marzo 2014, p. 27).","Tipo: Calco lessicale / Nome+aggettivo, Formanti: assetto, proprietario"
assimilazionista,agg,"Che tende all'assimilazione, che si propone di assimilare qualcosa.","Guai se l'altro si avvicina, se cambia abito, se, soprattutto, si concretizza e si declina perciò al plurale, o al singolare preceduto da un articolo indeterminativo: gli altri, un altro. Scattano allora, per lo più, riflessi assimilazionisti (come si permette di rimanere così altro?), stereotipi inconfessati (le nigeriane battono, le colombiane ingoiano ovuli di coca, gli albanesi meglio lasciar perdere), risentimenti (chi lo autorizza a rubarmi un simbolo e a sostituirlo con la nuda presenza?). (Giuseppe Faso, Liberazione, 20 marzo 2008, p. 13, Cultura). ** Non possiamo considerare una «buona pratica» evidentemente, neanche il modello francese di tipo assimilazionista, fondato sull’idea di uno Stato iperlaico che garantisca l’uguaglianza formale di tutti i cittadini, senza riconoscere lo specifico delle realtà etniche e religiose. (Francesco Delzio, Avvenire, 16 luglio 2016, p. 3, Idee).","Tipo: Suffissazione / Denominale, Formanti: assimilazione, -ista"
assistente familiare,loc nom,"Chi, per professione, si prende cura delle persone, specialmente anziane o non completamente autonome.","Dal 1° marzo -- dopo il rinnovo del contratto nazionale -- sono stati ritoccati i minimi retributivi; i maggiori aumenti riguardano le «assistenti familiari» che hanno una formazione alle spalle. (Sole 24 Ore, 2 aprile 2007, p. 5, In primo piano).","Tipo: Composizione / Participio+aggettivo, Formanti: assistente, familiare"
astrofilia,sost,Passione per l'astronomia.,"La grande novità di Expolevante è costituita dal Salone dello sport: si potranno scoprire in anteprima tutte le curiosità sulle prossime Olimpiadi di Londra; tre i convegni a tema organizzati dal Coni Puglia. Anche l'astronomia e l'astrofilia saranno protagoniste con il neonato Salone Astronomos: due planetari permetteranno di viaggiare tra pianeti, stelle e galassie. (Repubblica, 2 aprile 2011, Bari, p. XIII).","Tipo: Confissazione / Prefissoide/suffissoide, Formanti: astro-, -filia"
ateo-devoto,loc nom,"Chi o che, pur dichiarandosi ateo, si preoccupa di tutelare e difendere tradizioni e contenuti di una fede religiosa.","Il Cantico delle creature va ben oltre il sentimento di fratellanza con l'intera natura. Oggi possiamo leggervi una felice e fiduciosa ammirazione per tutto il visibile, e per ciò che il visibile annuncia. Ma non per la visibilità della vita pubblica, della piazza, della polis. Non in questo visibile traduce l'Invisibile: crederlo fu l'immenso errore che portò nel mondo la teocrazia, e in Italia l'ideologia neoguelfa. E che nel secolo scorso nutrì le forme veramente ateo-devote della teopolitica: un nichilismo decisionista che tutto riduce a brutali o raffinati rapporti di potere, e che addirittura ha finito per ridurre le categorie del politico a una barbarica semplificazione, venata di una punta mafiosa: amico-nemico. (Roberta De Monticelli, Repubblica, 27 febbraio 2008, p. 33, Commenti). ** La cosiddetta Seconda Repubblica è apparsa fin da subito affollata di atei devoti e politici senza scrupoli, ai quali le gerarchie ecclesiastiche hanno talvolta frettolosamente concesso ampie aperture di credito. (Ferruccio de Bortoli, Corriere della sera, 17 ottobre 2011, p. 1, Prima pagina). ** Una questione su tutte. «La rivoluzione della benevolenza, visibile fino a questa fase nello stile del papato gesuita, senza apparenti conseguenze di prima grandezza nel credo cattolico o nell'impianto dogmatico, arriverà prima o poi a modificare o addirittura a distorcere in senso mondano il significato della fede?» [Giuliano] Ferrara, ateo devoto, continua così la sua battaglia rivendicando il primato di questi temi sull'agenda della politica. (Fra[nca] Gia[nsoldati], Messaggero, 13 marzo 2014, p. 28, Cultura).","Tipo: Composizione / Nome+aggettivo, Formanti: ateo, devoto"
attacco-kamikaze,loc nom,Attacco terroristico compiuto da un attentatore che vi perde volontariamente la vita.,"Si chiede la «fine dell’occupazione israeliana della terra palestinese», senza distinguere fra i confini del 1948 e del 1967, e l’abbattimento della barriera di sicurezza che ha fermato gli attacchi kamikaze («il muro di separazione ha trasformato le nostre città e villaggi in prigioni») e attacca gli «insediamenti israeliani che devastano la nostra terra in nome di Dio». (Foglio, 14 ottobre 2010, p. 1, Prima pagina).","Tipo: Calco lessicale / Nome+nome, Formanti: attacco, kamikaze (giapponese)"
attacco suicida,loc nom,Attacco terroristico compiuto da un attentatore che vi perde volontariamente la vita.,"[Yasser Abed Rabbo, consigliere del presidente Abu Mazen,] Ha studiato le mappe, come Lawrence d'Arabia. «Parliamoci chiaro, non è che gli israeliani da un giorno all'altro sono pronti a togliere tutte le limitazioni. Non possono per ragioni di sicurezza, come dimostrano l'attacco suicida a Dimona e il lancio quotidiano di razzi Qassam su Sderot». (Davide Frattini, Corriere della sera, 7 febbraio 2008, p. 15, Esteri). ** Il devastante attacco suicida dei talebani a Kabul è l’ennesima tessera di un mosaico che disegna sull’intero orbe terracqueo il mostro del terrorismo. (Fiamma Nirenstein, Giornale, 18 settembre 2009, p. 7, Il Fatto).","Tipo: Composizione / Nome+aggettivo, Formanti: attacco, suicida"
attentatore suicida,loc nom,Attentatore che perde volontariamente la vita nell'azione terroristica che compie.,"Se si osservano i profili dei sei soggetti colpiti ieri in Italia da provvedimenti cautelari, è facile capire come si tratti di persone da tempo residenti nel nostro Paese, che parlano bene la nostra lingua e che, verosimilmente, non avevano problemi di integrazione in senso stretto. Probabilmente è stata proprio la loro collocazione in un tessuto sociale ancora vivo e capace di includere, senza creare enclave impermeabili -- come Molenbeek a Bruxelles, che ha «generato» a decine combattenti per il Daesh e attentatori suicidi -- a fare sì che l’abilità dei nostri investigatori riuscisse a intercettarli prima dell’irreparabile. (Andrea Lavazza (Avvenire, 29 aprile 2016, p. 1, Prima pagina).","Tipo: Composizione / Nome+nome, Formanti: attentatore, suicida"
attenzionare,verb,"Sottoporre all'attenzione; in particolare, sottoporre all'attenzione investigativa delle forze di polizia.","è proprio per giustificare la scelta di vivere nell’appartamento del suo collaboratore che il ministro [Giulio Tremonti] ha dichiarato di aver avuto la sensazione di essere «attenzionato» , pur non fornendo alcun elemento specifico. (Fiorenza Sarzanini, Corriere della sera, 31 luglio 2011, p. 7, Primo Piano). ** Avrebbero potuto anche essere tedeschi, o italiani, o francesi e avrebbero fatto schifo lo stesso. Ma non lo erano. Alcuni di loro sembra fossero già attenzionati dalla polizia, rei di crimini minori, comunque segnalati dopo essere stati accolti. (Valeria Braghieri, Giornale, 7 gennaio 2016, p. 1, Prima pagina).","Tipo: Suffissazione / Denominale, Formanti: attenzione, -are 1 [Suffisso verbale]"
attore-feticcio,loc nom,"L'attore preferito da un regista, preso a simbolo del suo stile cinematografico.","Avrebbe tutte le carte in regola per entrare nella categoria «giallo» o meglio «noir» dello spirito il nuovo film di Gabriele Muccino, il secondo made in Usa dopo La ricerca della felicità, titolo Sette anime, in uscita oggi distribuito dalla Sony. Ma a trovare la giusta definizione, ieri a Roma è arrivato lo stesso regista Muccino, sbarcato nella capitale insieme con il divo [Will] Smith e la splendida Rosario Dawson, protagonista di una pellicola «che è la storia di un amore estremo, di stampo shakespeariano, un amore vissuto in maniera assoluta» spiega l’autore de L’ultimo bacio. Eccolo il «cuore» di Sette anime, che fa ritrovare a Muccino il suo attore-feticcio, un Will Smith quasi irriconoscibile nel film, sofferto, ripiegato su se stesso (Leonardo Jattarelli, Messaggero, 9 gennaio 2009, p. 29, Cultura & Spettacoli).","Tipo: Composizione / Nome+nome, Formanti: attore, feticcio"
attovagliarsi,pron,(Scherz.) Prendere posto a una tavola imbandita.,"Il correntone dei berlusconiani fedelissimi come Osvaldo Napoli ama incontrarsi da Mimmo, a via della Scrofa, dove pure i catto-berlusconiani alla Giovanardi capitano sovente, rischiando un po’. Perchè dipietristi come la Mura, dura e pura, s’attovagliano in quel luogo ma mai si uniscono i tavoli, sennò finirebbe male. (Mario Ajello, Messaggero, 13 aprile 2011, p. 5, Primo Piano). ** [tit.] [Enrico] Letta si attovaglia con l'Onu in attesa del nemico [Matteo] Renzi [testo] Chissà se oggi Enrico Letta e Matteo Renzi si sfideranno sulla terrazza di Villa d'Este, o se invece si limiteranno a una gelida stretta di mano come quella che aveva accompagnato il passaggio di testimone a Palazzo Chigi. Ieri, intanto, Letta si è attovagliato nel tavolo più prestigioso, quello con l'ex segretario generale dell'Onu, Kofi Annan. L'ex premier era l'unico italiano, a dimostrazione delle sue forti relazioni internazionali. (Giornale, 5 settembre 2015, p. 4, Il Fatto).","Tipo: Parasintetico, Formanti: ad-, tovaglia, -are 1 [Suffisso verbale], -si"
attovagliato,agg,(Scherz.) Seduto a una tavola imbandita.,"Il messaggio dei foodies? Mangiar bene, per fortuna, non è solo appannaggio dei locali super premiati. Una trippa, un cioccolatino, un maritozzo, un formaggio, un salume artigianale possono regalare gioia quanto un pranzo attovagliati al ristorante. (Messaggero, 22 novembre 2011, p. 52, Tutta Roma). ** a Roma gli opposti convivono spesso sotto lo stesso tetto, attovagliati al medesimo tavolo, sdraiati nello stesso salotto, sdruciti delle stesse pezze, in un festival continuo del trash postmoderno che fa quotidianamente mostra di sé. (Angelo Mellone, Tempo, 21 settembre 2012, p. 1, Prima pagina). ** i romani pensano a domani sera: chi riuscirà a fotografare [Barack] Obama attovagliato davanti a un piatto di amatriciana? (Nino Cirillo, Messaggero, 26 marzo 2014, p. 5, Primo Piano). ** Anche ieri [Jorge Mario] Bergoglio, all’Angelus in piazza San Pietro, è stato chiaro: «Gesù invita ad aprirsi ad una prospettiva che non è soltanto quella delle preoccupazioni quotidiane del mangiare, del vestire, del successo, della carriera. Gesù parla di un altro cibo, parla di un cibo che non è corruttibile, il cibo che rimane per la vita eterna...». Già, sarà per questo -- aggiunge Filippo Di Giacomo, 63 anni, prete-giornalista e fine conoscitore delle storie di Curia -- che sempre meno cardinali si fanno vedere volentieri attovagliati nei ristoranti dove prima li andavano a fotografare i «paparazzi», tra Borgo Santo Spirito e via Traspontina. (Fabrizio Caccia, Corriere della sera, 3 agosto 2015, p. 1, Prima pagina).","Tipo: Parasintetico, Formanti: ad-, tovaglia, -ato"
Ausl,sost,Acronimo di Azienda unità sanitaria locale.,"L'azienda da martedì, quando si è manifestato il sospetto della malattia, è stata immediatamente isolata e sono state già predisposte dall'Ausl di Ferrara e dai Servizi veterinari della Regione le operazioni di abbattimento, che iniziano oggi. (Sicilia, 15 agosto 2013, p. 10, I Fatti). ** Anche in Emilia-Romagna è stato attivato il Sistema di sorveglianza e, si legge in una nota, «i Servizi di Igiene delle ausl stanno facendo la profilassi nei casi ritenuti opportuni e sono a disposizione per fornire informazioni». (Matteo Liut, Avvenire, 3 agosto 2016, p. 8, Attualità).","Tipo: Acronimo, Formanti: azienda, unità 1 [s. f.], sanitario, locale agg."
australiana,sost,"Epidemia influenzale provocata da un virus proveniente dall'Australia, diffusasi nell'inverno 1998-1999.","Il vaccino, che protegge dai due ceppi di australiana, nonché dal virus H1N1, ha costi variabili, a partire da 8.90 euro e fornisce una protezione del 75% dalla possibilità di contrarre il virus. (L[uca] Bru[gnara], Messaggero, 4 gennaio 2011, p. 31, Cronaca di Roma).","Tipo: Specializzazione, Formanti: australiano"
autoaccusatorio,agg,Relativo a un'attribuzione di colpa da parte di chi è accusato di qualcosa.,"«Chissà cosa ne pensa mio padre», si legge, fra l'altro, nella lettera. Passaggio importante e, anche questo, in qualche modo autoaccusatorio: il ragazzo dice di non essere stato capace di far comprendere al padre i dubbi sulla propria omosessualità. (Rinaldo Frignani e Ilaria Sacchettoni, Corriere della sera, 14 agosto 2013, p. 16, Cronache).","Tipo: Confissazione / Prefissoide, Formanti: auto- 1 [A, da sé stesso.], accusatorio"
autoassolutorio,agg,"Finalizzato a giustificare il proprio comportamento, rifiutando di ammettere proprie colpe e responsabilità.","riesce difficile immaginare un Mussolini «copista» e traditore di sé stesso, un Mussolini che durante la guerra (e dunque a distanza di anni dalla datazione delle agende e dagli avvenimenti ivi narrati) s’impegna strenuamente nella stesura di un documento fasullo con intenti apologetici e auto-assolutori della sua condotta politica. Il Duce invece (ma questo è noto) intendeva affidare la sua difesa dinanzi alla storia ai carteggi di Stato, che avrebbero rivelato le reali cause ed origini del secondo conflitto mondiale. (Roberto Festorazzi, Avvenire, 9 novembre 2010, p. 29, Agorà). ** Lo stigma di città razzista riconduce quanto avvenuto a una categoria morale, quindi induce meccanismi di autodifesa e chiusura nella popolazione locale, che si difende dall'accusa con un discorso autoassulutorio e colpevolizza gli africani per una rivolta che viene considerata gratuita manifestazione d'inciviltà. (Silvio Messinetti, Manifesto, 24 luglio 2012, p. 8, L'intervista). ** Il peggior difetto della classe dirigente italiana è il conformismo autoassolutorio. La vicenda bancaria ne è una prova. (Ferruccio de Bortoli, Corriere della sera, 10 luglio 2016, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], assolutorio"
autobavaglio,sost,Imposizione a sé stessi di non parlare.,"la stampa avrebbe almeno il dovere di raccontare ciò che sta accadendo. Invece niente. Un autobavaglio così totale non si era mai visto. Eppure ogni notte i bombardieri Nato colpiscono duro. (Antonio Socci, Libero, 5 giugno 2011, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], bavaglio"
auto bianca,loc nom,"Taxi, automobile in servizio di trasporto pubblico.","Nessun ricorso al Consiglio di Stato, contro la sospensiva ordinata dal Tar del Lazio per la delibera su tariffe e regole del servizio taxi. [...] Insomma, per le auto bianche romane si riparte da zero. In attesa che il Tar, con la sentenza nel merito prevista per l’8 giugno, metta definitivamente una pietra sopra alla tanto contestata delibera approvata lo scorso luglio dal consiglio comunale. (Fabio Rossi, Messaggero, 7 marzo 2011, p. 43, Cronaca di Roma). ** La confusione delle parole d'ordine fa tutt'uno con l'uso di forme di lotta improprie che non fanno altro che scaldare gli animi e contrapporre i taxisti ai loro clienti più affezionati, a quelli che li usano di più. Prima quindi che gli uomini delle auto bianche continuino in una protesta che è scorretta dal punto delle regole e masochista dal punto di vista commerciale, ci permettiamo di invitarli a far uso della ragione. (Dario Di Vico, Corriere della sera, 14 gennaio 2012, p. 1, Prima pagina). ** Visto ciò che succede ogni giorno sulle nostre strade, se le telecamerine installate sulle auto bianche si diffonderanno rapidamente tra i tassisti, diventeranno una fonte di video di ogni genere, dai più buffi ai più surreali. E Youtube andrà ben presto in overbooking per i filmati caricati «sulle strade di Roma». (Mauro Evangelisti, Messaggero, 12 novembre 2016, p. 41, Cronaca di Roma).","Tipo: Metonimia, Formanti: auto(mobile), bianco"
autocandidarsi,pron,"Candidarsi da soli; proporsi per ricoprire una carica, un incarico.","«Il mio fidanzato si era autocandidato alla poltrona della Rai. Ma a parte il fatto che io non ero d'accordo sull'autocandidatura, chi ha scritto questo non si è reso conto che al momento del voto in consiglio di amministrazione, Giampaolo Rossi non aveva nessuna possibilità di rientrare in pista. Per esser più precisa, forse in pista non c'è mai stato...» [Deborah Bergamini intervistata da Alessandra Arachi]. (Corriere della sera, 6 luglio 2012, p. 14, Politica).","Tipo: Confissazione / Prefissoide, Formanti: auto- 1 [A, da sé stesso.], candidare, -si"
autocandidato,sost,Chi si è candidato da solo.,"[tit.] L'autocandidato benedetto da Udc e [Raffaele] Lombardo divide. [Claudio] Fava fa appello agli elettori democratici (Manifesto, 10 agosto 2012, p. 5, Politica).","Tipo: Confissazione / Prefissoide, Formanti: auto- 1 [A, da sé stesso.], candidato"
autocandidatura,sost,Candidatura avanzata da sé stessi.,"quanto accaduto ieri pomeriggio durante la presentazione del rapporto della fondazione Italia Futura «Giovani, al lavoro!», somiglia tanto ad una discesa in campo. Un’autocandidatura che [Luca Cordero di] Montezemolo ha fatto a modo suo. Dicendo e non dicendo. Dopotutto la premessa è quella che accompagna il viaggio di tutti i «salvatori della Patria»: «Ho il dovere di fare qualcosa per il mio Paese. È ora di uscire dal proprio particolare recinto per contribuire al bene comune». (Nicola Imberti, Tempo, 25 novembre 2010, p. 1, Prima pagina). ** Volente o nolente, come tutti il Pd è appeso alla riforma elettorale. Sull'attivismo e le autocandidature di queste settimane incombe tuttora la possibilità che si opti per un sistema non in grado di garantire a uno schieramento o a un partito la maggioranza sufficiente per governare; e dunque che tutte le ambizioni finiscano per rimanere tali, rendendo inutili le primarie perché il premier sarebbe scelto dopo, non prima delle elezioni. (Massimo Franco, Corriere della sera, 19 settembre 2012, p. 13, Politica). ** Le ambizioni egemoniche di Matteo Salvini, convinto di essere lui l'unico possibile successore di Silvio Berlusconi, erano note da tempo. La vittoria di [Donald J.] Trump -- che ha prontamente affiancato Putin e Kim-Jong-Un nel pantheon del leader leghista -- lo ha semplicemente spinto ad accelerare i tempi della sua autocandidatura a capo del centrodestra. (Alessandro Campi, Messaggero, 14 novembre 2016, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], candidatura"
autocelebrarsi,pron,Celebrarsi da sé.,"«Questo è un dato per noi drammatico, un elemento di riflessione autocritica profondissima». Per dire, lo stile: qui nessuno si autocelebra. (Daniela Preziosi, Manifesto, 8 maggio 2012, p. 2, Battere il rigore).","Tipo: Confissazione / Prefissoide, Formanti: auto- 1 [A, da sé stesso.], celebrare, -si"
autocelebrativo,agg,Che celebra sé stesso.,"«È la prima volta che produciamo un cortometraggio autocelebrativo -- dice [Bernard] Fornas -- ma direi che ce lo possiamo permettere». Le tre pantere Cali, Damou e Tiga hanno interpretato nel film il ruolo dell'emblema Cartier, ammaestrate dal domatore Thierry Le Portier. (Stefano Montefiori, Corriere della sera, 25 febbraio 2012, p. 41, Cronache).","Tipo: Confissazione / Prefissoide, Formanti: auto- 1 [A, da sé stesso.], celebrativo"
autocelebrazione,sost,Celebrazione compiuta dallo stesso soggetto interessato.,"nel discorso per la tradizionale cerimonia per la consegna del Ventaglio (l’ultima del settennato), il capo dello Stato non ha ceduto alla tentazione di alcuna auto-celebrazione retorica. (Paolo Cacace, Messaggero, 21 luglio 2012, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], celebrazione"
autocentrato,agg,Centrato su sé stesso.,"Autentici cardinali saranno dunque uomini capaci di «amare senza confini», di «volere il bene sempre e per tutti», di rifuggire dall’invidia e dall’orgoglio, di non essere «auto-centrati» e quindi di rispettare gli altri, di «non reagire impulsivamente e dire e fare cose sbagliate», di non covare rancore, di non godere dell’ingiustizia e di rallegrarsi della verità. (Mimmo Muolo, Avvenire, 15 febbraio 2015, p. 2, Idee).","Tipo: Confissazione / Prefissoide, Formanti: auto- 1 [A, da sé stesso.], centrato"
autocoltivazione,sost,Coltivazione in proprio.,"«Oggi -- ha spiegato il presidente della commissione sanità del consiglio regionale della Toscana] Marco Remaschi (Pd) -- ci sono un centinaio di pazienti in Italia che fanno uso di questo tipo di farmaci mentre ce ne sono migliaia che ricorrono all'autocoltivazione della cannabis o al mercato illegale delle sostanze». (Manifesto, 3 maggio 2012, p. 6, Italia).","Tipo: Confissazione / Prefissoide, Formanti: auto- 1 [A, da sé stesso.], coltivazione"
autocondanna,sost,Condanna che ci si infligge da sé.,"La tragica conclusione della vicenda Moro, lasciò in [Francesco] Cossiga una sofferenza devastante, dislocata tra il complesso di colpa per non aver fatto abbastanza quale ministro dell’Interno, per sventare il disegno dei terroristi, e l’emergere di una coscienza drammaticamente critica nei confronti dei partiti. Ecco perché, riemerso dalla solitudine in cui cadde dopo l’auto-condanna delle dimissioni da ministro dell’Interno, le ulteriori altissime cariche, fino alla Presidenza della Repubblica, lo videro più in cerca di una nuova verità politica che non continuatore di quella linea che si disse della fermezza, ma che fu della immobilità e della conservazione. (Francesco Paolo Casavola, Messaggero, 19 agosto 2010, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], condanna"
autocondannarsi,pron,Condannarsi da soli.,"La rassegna [Il Salone del libro di Parigi] è stata inaugurata quest’anno dal presidente israeliano, Shimon Peres, che ha condannato i numerosi appelli al boicottaggio giunti dal mondo arabo e musulmano: «Quelli che vogliono bruciare i libri, boicottare la saggezza, ostacolare la riflessione, bloccare la libertà -- ha detto Peres nel suo discorso -- si autocondannano ad essere ciechi, a perdere la libertà». (Ar. Sa., Mattino, 17 marzo 2008, p. 12, Attualità).","Tipo: Confissazione / Prefissoide, Formanti: auto- 1 [A, da sé stesso.], condannarsi"
auto condivisa,loc nom,"Automobile usata da più utenti, al fine di ridurre i costi, l'inquinamento e i problemi di viabilità causati dal traffico cittadino.","«Le politiche ambientali hanno successo se attuano una svolta di mentalità e convincono i cittadini a scegliere, non a subire, forme di mobilità più compatibili con l'ambiente -- sottolinea infatti il ministro --. E per diffondere l'""auto condivisa"", piuttosto che ricorrere a divieti forse sarebbe meglio, come già fanno altre nazioni, puntare sugli incentivi quali corsie preferenziali, sconti nei parcheggi, possibilità di attraversamento dei centri storici e altri ""benefit""». [Altero Matteoli intervistato da Andrea Biglia]. (Corriere della sera, 22 settembre 2004, p. 51, Cronaca di Milano). ** [tit.] Metropoli, il boom dell’auto condivisa non è a impatto zero (Avvenire, 4 febbraio 2014, p. 1, Prima pagina). ** Auto autonoma e auto condivisa. «L’unione di questi due megatrend potrebbe ridurre del 90% il numero di veicoli in circolazione», conferma [Sergio] Savaresi. (Antonio Larizza, Sole 24 Ore, 8 gennaio 2017, Nòva24, p. 10).","Tipo: Composizione / Nome+participio, Formanti: auto(mobile), condiviso"
autocorreggersi,pron,"Correggersi, migliorarsi.","Gli Stati Uniti non escono bene da questa vicenda, ma la celerità della riparazione testimonia quantomeno di un sistema in grado di auto-correggersi. Se la disavventura fosse accaduta in Italia, realisticamente [Dominique] Strauss-Kahn avrebbe dovuto affrontare anni di calvario giudiziario prima di vedersi scagionato. (Stefano Cappellini, Corriere della sera, 2 luglio 2011, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], correggere, -si"
autocostruito,agg,Costruito da sé.,"Quasi tutti i miei coetanei possedevano uno slittino autocostruito con rottami vari e a Porta S.Vitale il rudere di un palazzo bombardato fino alle cantine diveniva una emozionante pista, un po’ troppo pericolosa peraltro, ma chi avrebbe mai potuto fermare la nostra orda di selvaggi urbani. (Paolo Serra, Unità, 12 febbraio 2012, Bologna, p. VII). ** gli assessori Marco Granelli e Pierfrancesco Majorino, rispettivamente competenti nei settori Sicurezza e Servizi Sociali, hanno deciso di accelerare il programma di ristrutturazione dell’area, che diventerà «un villaggio autocostruito, con casette e servizi, poche famiglie e un controllo sostenuto da parte della vigilanza urbana e della polizia». (Miriana Markovic, Giornale d'Italia, 11 febbraio 2014, p. 9, Dall'Italia).","Tipo: Confissazione / Prefissoide, Formanti: auto- 1 [A, da sé stesso.], costruito"
autoelogio,sost,Elogio rivolto a sé stessi.,"Clicchi su www.mauriziolupi.it -- la prima politica è vivere -- e ti imbatti nell’autoelogio: sul caso Polverini «non ho usato mezze parole», puntualizza rilanciando l’intervista al «Messaggero». (V. Lo., Europa, 25 settembre 2012, p. 2, Primo Piano). ** E un lungo affondo sulla consultazione di ottobre, «la madre di tutte le battaglie tra chi vuole cambiare e chi difende lo status quo», un auto-elogio alla capacità riformatrice dell’esecutivo, le aperture sulle pensioni anticipate e la loro estensione anche agli statali. (Marco Iasevoli, Avvenire, 16 giugno 2016, p. 9, Attualità).","Tipo: Confissazione / Prefissoide, Formanti: auto- 1 [A, da sé stesso.], elogio"
autoesclusione,sost,Esclusione volontaria da qualcosa.,"Un altro segnale inquietante ma allo stesso tempo molto sintomatico fu l'auto-esclusione del Manchester United dall'edizione 1999-2000 per partecipare a uno dei tornei più insulsi della storia del calcio (Luca Manes, Manifesto, 5 maggio 2012, p. 14, Ultrasport).","Tipo: Confissazione / Prefissoide, Formanti: auto- 1 [A, da sé stesso.], esclusione"
autoespellersi,pron,Espellersi da soli.,"Friedrich Vernarelli, pilota ubriaco […], aveva investito due donne irlandesi, era scappato, ed era soltanto agli arresti domiciliari. [...] Friedrich stesso ormai si è reso conto che solo autoespellendosi dal corpo sociale, potrà salvare quello straccio di senso comune, di coesione civile che tiene unita questa società. (Christian Raimo, Liberazione, 25 marzo 2008, p. 14, Culture).","Tipo: Confissazione / Prefissoide, Formanti: auto- 1 [A, da sé stesso.], espellere, -si"
autogolpe,sost,Colpo di Stato compiuto da chi è al potere.,"Fu in questo clima che Alberto Fujimori -- nato nel 1938 da un’umile famiglia di emigrati di origini giapponesi -- riuscì a convincere i peruviani: sconfisse lo scrittore Maria Vargas Llosa e vinse le presidenziali. Il suo stile autoritario emerse nel 1992 con l’«autogolpe» con cui scioglie il Parlamento e assume poteri assoluti. (Avvenire, 22 settembre 2007, p. 14, Oggi Continenti).","Tipo: Prestito / Spagnolo, Formanti: auto- 1 [A, da sé stesso.], golpe (spagnolo)"
auto ibrida,loc nom,"Autoveicolo dotato di due motori indipendenti: uno elettrico, che assicura il movimento in condizioni normali, e uno a benzina, che entra in funzione nelle situazioni più impegnative di accelerazione e ripresa.","tocca al ministro [Corrado] Clini sollecitare Fiat a trasformare in sviluppo quanto ha avuto sotto forma di finanziamenti dai governi negli ultimi 15 anni per realizzare prototipi di auto ibride, elettriche e a idrogeno. (Raffaella Cascioli, Europa, 25 settembre 2012, p. 3, New Analysis). ** La Magneti Marelli, nella produzione degli inverter (generatori elettrici per auto ibride), usa i cobot di fascia più alta per manipolare le schede elettroniche e montarle sui prodotti lavorati. (Edoardo Segantini, Corriere della sera, 15 giugno 2015, Corriere Economia, p. 5).","Tipo: Composizione / Nome+aggettivo, Formanti: auto(mobile), ibrido"
autoidentificarsi,pron,Trovare in sé stessi espressioni e caratteri identitari.,"È vero che in politica ora dominano i temi etici? «Penso ai cattolici del ""no"" ai tempi del divorzio: i temi etici c'erano anche prima. E il problema delle nuove forme del lavoro, del precariato, è di oggi». E allora che c'è di nuovo? «Quello che colpisce è che si ricominci ad usare questi temi come clave per costruire recinti e autoidentificarsi. È anche un problema dei cattolici: cominciare a misurare la propria laicità sulla questione della modernità e delle libertà individuali» [Giulia Rodano intervistata da Gian Guido Vecchi]. (Corriere della sera, 20 giugno 2006, p. 12, Politica).","Tipo: Confissazione / Prefissoide, Formanti: auto- 1 [A, da sé stesso.], identificare, -si"
autoimpiego,sost,Occupazione lavorativa ideata e realizzata autonomamente; lavoro in proprio.,"«Bisogna iniziare a privilegiare chi produce ricchezza, da questo non si scappa. Le faccio un esempio: le persone tra i 60 e 70 anni e oltre sono una risorsa vera. Per questo ho coniato un ossimoro, il pensionamento attivo. Molti hanno voglia di fare. E allora ci vogliono incentivi per l'auto-impiego» [Nadio Delai intervistato da Massimo Sideri]. (Corriere della sera, 4 dicembre 2011, p. 13, Primo Piano). ** Il decreto prevede 80 milioni di euro per misure di autoimpiego e autoimprenditorialità (la promozione del proprio lavoro in forma autonoma, attraverso la creazione di un’impresa o l’esercizio della libera professione). (Avvenire, 27 giugno 2013, p. 6, Primo piano). ** Chi avrà voglia di accettare la sfida, soprattutto quella dell'auto-impiego, non sarà lasciato solo, ma sarà assistito per due anni da appositi uffici che lo accompagneranno fino a spiccare il volo. (Lillo Miceli, Sicilia, 1 marzo 2014, p. 1, Prima pagina). ** i dati di ieri ci dicono anche che l’occupazione nel lavoro autonomo diminuisce ed è francamente una sorpresa. Nel mutamento dell’economia è largamente prevedibile infatti che la tendenza all’auto-impiego si rafforzi e se non sta avvenendo un motivo ci deve essere. Molto probabilmente risiede nelle mille difficoltà che ancora deve affrontare chi vuole mettersi in proprio. (Dario Di Vico, Corriere della sera, 29 dicembre 2016, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], impiego"
autoimposto,agg,Imposto volontariamente a sé stessi.,"Dopo la caduta di [Silvio] Berlusconi e la nascita dell’austero governo Monti lacrime (della [Elsa] Fornero) e sangue (un po’ nostro), Matteo Renzi era finito in un cono d’ombra. Un esilio mediatico frutto della contingenza ma anche autoimposto. (David Allegranti, Europa, 24 dicembre 2011, p. 1, Prima pagina). ** I partiti di estrema destra, a Mechelen, sono scesi dal 30% al 10%. Come ci è riuscito, il sindaco? «Ho rinunciato all’assimilazione forzata: non funziona. E al suo opposto, la “super diversità”, la divisione della città in gruppi etnici. Sono così tanti che è impensabile creare programmi adatti ad ognuno. E poi quei gruppi finiscono per diventare luoghi di isolamento fisico e mentale. Apartheid autoimposta» [Bart Somers intervistato da Beppe Severgnini]. (Corriere della sera, 12 dicembre 2016, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], imposto"
autoindulgenza,sost,Indulgenza nei confronti di sé stessi.,"Omissioni, guasti, irresponsabilità, lentezze, esitazioni, calcoli strumentali, tatticismi, sperimentalismi, sterilità, autoindulgenza, nulla di fatto, corruzione, sordità e dispute banali. Sono le precise parole usate da Giorgio Napolitano per definire l'operato della classe politica, nell'ordine in cui sono state pronunciate. (Beppe Severgnini, Corriere della sera, 26 aprile 2013, p. 1, Prima pagina). ** Viviamo nell'epoca dell'autoindulgenza: i cattolici italiani sono in stragrande maggioranza convinti di non peccare e quindi non hanno alcun bisogno di un Giubileo dedicato alla misericordia di Dio. (Camillo Langone, Giornale, 6 dicembre 2015, p. 19, Controcorrente).","Tipo: Confissazione / Prefissoide, Formanti: auto- 1 [A, da sé stesso.], indulgenza"
autoinfliggersi,pron,"Infliggersi una pena, un danno da sé stessi, per propria scelta, consapevolmente.","Nella lista delle tragedie che offuscano la nostra vita c’è un’emergenza drammatica che ci autoinfliggiamo per colpevole leggerezza, spesso per pura incoscienza: quella degli investimenti di pedoni, in particolare per lo stato di ebbrezza del guidatore. Le cifre descrivono una mattanza quotidiana: 60 persone ogni giorno finiscono sotto una macchina o un camion mentre attraversano la strada. (Francesco Riccardi, Avvenire, 8 aprile 2008, p. 2, Seconda Pagina). ** Stati Uniti ed Europa hanno già perso la battaglia del Doha Round. Ora non possono permettersi il lusso di auto-infliggersi un'altra sconfitta, affondando la prima grande iniziativa davvero creativa post-globalizzazione e crisi finanziaria. Il treno non passa mai due volte. Per nessuno. (Adriana Cerretelli, Sole 24 Ore, 19 giugno 2013, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], infliggersi"
autolicenziamento,sost,"Decisione volontaria di rescindere il proprio rapporto di lavoro, di lasciare volontariamente il proprio incarico.","ai nostri confini la Tunisia esplode, l’Albania si infiamma, il Maghreb rischia di diventare preda della jihad islamica, ma a pochi dell’opposizione interessa, impegnati come sono ad invocare l’auto-licenziamento di [Silvio] Berlusconi, non essendo riusciti a farlo licenziare dal popolo sovrano alle elezioni. (Roberto Maroni, Corriere della sera, 23 gennaio 2011, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], licenziamento"
automedica,sost,Autovettura attrezzata per il primo soccorso medico.,"I soccorsi sono immediata e su due fronti: viene mobilitata un'ambulanza della Croce Bianca e dalla base del 118, all'ospedale San Martino, parte l'automedica con un medico e un infermiere. (G. Fil., Secolo XIX, 26 febbraio 2014, p. 18).","Tipo: Composizione / Nome+aggettivo, Formanti: auto(mobile), medico 2 [agg.]"
autopromozionale,agg,"Che promuove, celebra la propria immagine.","[Renata] Polverini [...], oltre a praticare una certa modestia allora solo in parte auto-promozionale, non sorveglia il suo accento, anche ieri gli è scappato «mejo», «vojo» e anche «sordi». E’ parte della sua autenticità. (Filippo Ceccarelli, Repubblica, 26 settembre 2012, p. 9, Il caso Lazio). ** Tra i limiti di queste realtà piuttosto eccentriche: una certa approssimazione nelle metodologie archivistiche adottate; una qualche debolezza sul piano curatoriale nei criteri utilizzati per progettare esposizioni e mostre; spesso la mancanza di figure indispensabili come quelle di conservatori, mediatori culturali; il ricorso a direttori non sempre attrezzati dal punti di vista storico-critico; infine una paradossale ingenuità sul fronte comunicativo e autopromozionale. (Vincenzo Trione, Corriere della sera, 9 giugno 2016, p. 33, Idee & opinioni).","Tipo: Confissazione / Prefissoide, Formanti: auto- 1 [A, da sé stesso.], promozionale"
auto pulita,loc nom,Automobile alimentata con combustibili che preservano l'equilibrio ambientale.,"Un'enorme vetrina dove farsi un'idea sul presente e futuro dell'auto pulita. Questa in poche parole da sempre la manifestazione H2Roma energy&mobility show: forse l'unica rassegna presente per adesso in Italia, capace di fornire al pubblico una visione a 360 gradi della mobilità a basso impatto ambientale. (Paolo Odinzov, Repubblica, 21 novembre 2011, Affari & Finanza, p. 41). ** «Turismo e industria non sono incompatibili. Francia e Italia fanno bene a valorizzare i loro atout come cultura e gastronomia. Allo stesso tempo non dobbiamo accettare la deindustrializzazione, ma organizzare il suo cambiamento: per esempio il settore automobilistico deve accelerare il passaggio all’auto pulita» [Ségolène Royal intervistata da Stefano Montefiori]. (Corriere della sera, 1 maggio 2015, p. 5).","Tipo: Composizione / Nome+aggettivo, Formanti: auto(mobile), pulito"
autorappresentarsi,pron,Rappresentarsi da soli; proporre agli altri l'immagine di sé stessi che si ritiene più confacente.,"dal lavorìo prodotto finora non è difficile intuire che il soggetto finiano non ha la benché minima intenzione di autorappresentarsi come movimento legato ad una visione del mondo che potremmo definire di destra. (Gennaro Malgieri, Tempo, 5 novembre 2010, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], rappresentare, -si"
autorecludersi,pron,Recludersi per propria scelta e di propria volontà.,"«Siamo preoccupati per questo ritardo: non vorremmo che passassero altri mesi» dice Ignazio Messina, armatore genovese le cui navi transitano ogni giorno nelle acque più «calde» della nuova pirateria, uno dei fautori della presenza di personale armato a bordo. «E' l'ennesimo attacco. Ora basta: ci devono dare la possibilità di difendere i nostri uomini, le nostre navi, i nostri commerci. Abbiamo visto che la presenza di militari armati a bordo è l'unico modo per contrastare gli assalti: bisogna impedire ai pirati di avvicinarsi alla nave, sparando. Tutto il resto serve a poco: consiglieri in sicurezza, stanze blindate... L'equipaggio sa già che fare e se si autoreclude, prima o poi deve comunque uscire, mangiare...». (Fabio Pozzo, Stampa, 11 ottobre 2011, p. 19, Estero).","Tipo: Confissazione / Prefissoide, Formanti: auto- 1 [A, da sé stesso.], recludere, -si"
autoreclusione,sost,Reclusione volontaria; isolamento.,"Più che vinto dalle inesistenti vittorie dei suoi nemici, il berlusconismo oggi crolla vittima di una sorta di autoreclusione si direbbe quasi studiata con intenzione, compiaciutamente suicida. E sempre più quello che fu per antonomasia «un uomo solo al comando» ormai appare niente altro che un uomo solo e basta. Che forse neppure si rende conto ancora di esserlo. (Ernesto Galli Della Loggia, Corriere della sera, 14 novembre 2010, p. 1, Prima pagina).","Tipo: Confissazione / Prefissoide, Formanti: auto- 1 [A, da sé stesso.], reclusione"
autorecluso,sost,Chi o che si è recluso volontariamente.,"L'epilogo fu triste, in una casa dove [Virginia di Castiglione] velò ogni specchio, dove morì sola, ipocondriaca, autoreclusa per paura di fantomatiche aggressioni. Spirò a Parigi il 28 novembre 1899. (Maurizio Lupo, Stampa, 14 gennaio 2012, p. 65, Cronaca di Torino).","Tipo: Confissazione / Prefissoide, Formanti: auto- 1 [A, da sé stesso.], recluso"
autorganizzato,sost,Chi o che è organizzato in modo autonomo.,"Quando i Cobas hanno steso lo striscione anti-Marchionne, chiudendo quasi del tutto l'accesso allo stabilimento dal ponte della superstrada, i militanti dello Slai Cobas, il sindacato degli autorganizzati che già alcune ore prima avevano formato un presidio sul cavalcavia, hanno deciso di andare via. (Pino Neri, Mattino, 8 febbraio 2014, p. 17, Economia).","Tipo: Confissazione / Prefissoide, Formanti: auto- 1 [A, da sé stesso.], organizzato"
autorizzativo,agg,"Relativo a un'autorizzazione, che ha natura di autorizzazione.","La notizia è tipicamente italiana. Il parco eolico di Scansano, in provincia di Grosseto, da poco costruito ed inaugurato, fortemente voluto dai talebani dell'energia della Regione Toscana che, giudicandolo in base alla loro fede ecologista miracoloso e miracolistico e per questo non assoggettabile alla normale prescritta  procedura autorizzativa alla stregua di qualsiasi altra non ecologicamente corretta installazione energetica, potrebbe [...] venire abbattuto a seguito di una sentenza che lo dichiarasse un «eolomostro» realizzato senza previa valutazione di impatto ambientale. (Giorgio Prinzi, Opinione, 7 luglio 2007, p. 4, Economia). ** [tit.] Il calvario di un iter autorizzativo [testo] [...] progetti di impianti di piccola cogenerazione per la produzione di energia elettrica e calore da fonte rinnovabile alimentati a biogas. Definiti come piccoli impianti, gli stessi, sono soggetti a un regime autorizzativo semplificato (c.d. procedura abilitativa semplificata) che per le leggi nazionali si dovrebbe concludere in 90 giorni. (Filippo Ceccarini, Sole 24 Ore, 18 ottobre 2012, p. 49, Impresa & territori).","Tipo: Suffissazione / Deverbale, Formanti: autorizzato, -ivo"
autosospendersi,pron,Decidere autonomamente di astenersi per un periodo limitato dalle funzioni connesse a un incarico che si ricopre o da un gruppo di appartenenza.,"«[Filippo Penati] Si è autosospeso, ma è comunque stato eletto da una parte degli elettori di centrosinistra. Quindi per lui la strada più lineare, e la più apprezzabile, sarebbe quella di rinunciare alla prescrizione e lasciare che sia fatta completa chiarezza sulle vicende che lo vedono coinvolto. In alternativa, dovrebbe dimettersi anche dal Consiglio regionale, perché così dimostrerebbe di non voler più utilizzare la fiducia ricevuta dai cittadini che lo avevano scelto» [Luciano Violante intervistato da Daria Gorodisky]. (Corriere della sera, 28 agosto 2011, p. 23, Cronache). ** Gli ex An chiedono che le sanzioni non siano unilaterali e dunque che se l’ex capogruppo [Franco Fiorito] deve essere sospeso (o autosospendersi) in maniera cautelativa, anche [Francesco] Battistoni dovrebbe ricevere quanto meno una censura. (Susanna Novelli, Tempo, 14 settembre 2012, p. 7, Primo Piano). ** I dissidenti del Pd sulle riforme, che si erano autosospesi, devono saper «rispettare la comunità» costituita dal partito che si è espressa a maggioranza a favore delle riforme. Lo ha detto Matteo Orfini, presidente del Pd all'Assemblea nazionale di «Rifare l'Italia», la componente dei cosiddetti «Giovani turchi». (B. L., Messaggero, 22 giugno 2014, p. 6, Primo Piano). ** La decisione di autosospendersi di Giuseppe Sala avviene in un momento di rilancio della città. E si lega all’evento che ha segnato il futuro di Milano e quello politico del sindaco: l’Expo. (Massimo Franco, Corriere della sera, 17 dicembre 2016, p. 3, Primo piano).","Tipo: Confissazione / Prefissoide, Formanti: auto- 1 [A, da sé stesso.], sospendere, -si"
autosospensione,sost,Atto con cui ci si sospende autonomamente da un incarico che si ricopre o da un gruppo di appartenenza.,"non c'è stato uno soltanto che abbia pagato politicamente. Tranne forse Franco Fiorito, quello che con i soldi pubblici generosamente elargiti al suo partito si era comprato un Suv Bmw da 88 mila euro perché l'auto blu non gli bastava. Sempre che poi si possa considerare una vera sanzione politica l'«autosospensione» dal partito, rimanendo in consiglio con la sua stazza da 170 chili tutta intera. (Sergio Rizzo, Corriere del Veneto, 18 settembre 2012, p. 9, Primo Piano). ** La lettera di autosospensione del titolo di Cavaliere ha fatto percepire a [Silvio] Berlusconi un ulteriore, doloroso scenario. Quello di perdere tutto. (Paolo Crecchi, Secolo XIX, 22 marzo 2014, p. 3, Primo piano).","Tipo: Confissazione / Prefissoide, Formanti: auto- 1 [A, da sé stesso.], sospensione"
autostrada del mare,loc nom,"Rotta marina dedicata alla navigazione veloce di imbarcazioni, specie mercantili.","[Il Mezzogiorno] può assolvere ad un ruolo straordinariamente importante a supporto dei traffici provenienti dal Far East valorizzando gli Hub portuali (da Gioia Tauro a Taranto, a Salerno, a Napoli), gli scali aeroportuali, i numerosi porti Fielder, sfruttando le autostrade del mare, e valorizzando le diverse direttrici stradali e ferroviarie, compresa la Jonico-Tirrenica, accanto alle tradizionali Tirrenica e Adriatica. (Antonio Corvino, Messaggero, 1 agosto 2010, p. 19, Commenti e Opinioni). ** nella settimana che si è appena conclusa, Paolo Costa e Marina Monassi, rispettivamente presidenti dei porti di Venezia e Trieste, si sono incontrati nello scalo giuliano per «una strategia comune di armonizzazione per i traffici delle crociere e delle Autostrade del mare»: parole flautate per descrivere una vera e propria operazione «di sistema», che sottende un accordo per uno scambio traffici: alcune linee traghetti verso la Turchia potrebbero essere spinte da Trieste su Venezia, mentre le navi da crociera che non potranno più entrare in Laguna saranno dirottate sullo scalo giuliano. (Alberto Quarati, Secolo XIX, 24 novembre 2013, p. 11, Cronache).","Tipo: Polirematica / Nome+preposizione+nome, Formanti: autostrada, mare"
autosuperarsi,pron,"Superarsi da sé; trasformarsi, andando oltre la propria struttura, le proprie caratteristiche identitarie.","La tolleranza mira esplicitamente ad auto-superarsi avendo superato i propri avversari. La tolleranza non può pensarsi che come strategia per il trionfo dei propri principi e il dissolversi delle «inumane» tenebre che costringevano alla lotta tra convinzioni assolute e contrapposte. (Massimo Cacciari, Repubblica, 1 marzo 2006, p. 44, Cultura).","Tipo: Confissazione / Prefissoide, Formanti: auto- 1 [A, da sé stesso.], superare, -si"
autotutelarsi,pron,Tutelarsi da sé; difendere da soli i propri diritti.,"Considerando che basta un temporale o il ritardo di un volo per far inceppare quel delicato meccanismo che porta valigia e passeggero a ricongiungersi, è bene fare di tutto per autotutelarsi. Magari viaggiando, quando è possibile, solo con il bagaglio a mano. (A[lessandra] Ma[ngiarotti], Corriere della sera, 20 agosto 2011, p. 30, Cronache).","Tipo: Confissazione / Prefissoide, Formanti: auto- 1 [A, da sé stesso.], tutelare, -si"
avatar,sost,Rappresentazione digitale spesso tridimensionale; icona che rappresenta chi visita o comunica con altri in un ambiente virtuale.,"Quello che sta succedendo in Giappone in questi giorni scardina però le nostre certezze e ci spinge a rivedere queste categorie, perché il primo avatar proveniente dal mondo virtuale è letteralmente «sceso» tra noi, nel mondo reale. Avatar, termine sanscrito che in lingua indù significa «colui che discende» non è mai stato così adatto a descrivere la storia di Hatsune Miku, la nuova pop star giapponese che esiste ma non c’è. […] È un ologramma. Una rappresentazione grafica tridimensionale che, ovviamente, non si può toccare. È, insomma, la realtà virtuale scesa tra noi. (Stefania Viti, Messaggero, 17 novembre 2010, p. 23, Estero). ** Per molto tempo ho creduto alla similitudine tra l’utopia tecnicista e il pensiero magico. In entrambi casi uno cerca di ottenere risultati ad effetto senza sforzo. Il jet privato e la domotica trovano il loro precursore comune nella scopa della strega che è essa stessa la negazione delFumile scopa della casalinga. Gli Ogm imitano l’albero che cresce allo schioccare delle dita e gli avatar informatici funzionano come l’abracadabra che trasforma il principe in rospo e viceversa. (Fabrice Hadjadj, Avvenire, 14 febbraio 2016, p. 23, Agorà).","Tipo: Prestito / Sanscrito, Formanti: avatar (sanscrito)"
avviso comune,loc nom,"Parere comune, accordo, intesa raggiunta tra le diverse componenti che partecipano a una trattativa.","Nell'accennare, da Rimini, all'opportunità di arrivare a un «avviso comune» tra lavoratori e imprese nel quale il governo si ritaglierebbe il ruolo di facilitatore dell'intesa, così com'è già avvenuto per la moratoria sui debiti siglata fra imprese e banche, il ministro dell'Economia Giulio Tremonti probabilmente pensava, in ogni caso, a una semplificazione, sul piano operativo, di questa griglia di possibilità così ampia. Infatti, Tremonti ha esplicitamente fatto riferimento solo all'opportunità di una partecipazione dei lavoratori agli utili, non alla gestione. (Rossella Bocciarelli, Sole 24 Ore, 30 agosto 2009, p. 3, Primo Piano).","Tipo: Calco lessicale / Nome+aggettivo, Formanti: avviso, comune agg."
azione collettiva,loc nom,"In ambito legale, causa intentata da coloro che condividono la condizione di parte lesa.","Che dire poi della Pubblica amministrazione? È del tutto evidente che in un Paese come il nostro, dove la qualità dei servizi rasenta talvolta l’indecenza, proprio quella poteva diventare facilmente il bersaglio preferito delle azioni collettive. (Sergio Rizzo, Corriere della sera, 31 ottobre 2010, p. 30, Idee & opinioni). ** In Italia abbiamo strumenti legali ordinari contro le imprese che se ne approfittano. Le azioni collettive potrebbero essere uno strumento in più. Dunque ben vengano. Quelle che sono previste dalla legge, fino ad ora, sono servite a poco. Non sarebbe male dare una nuova verniciata a quell'impianto legislativo. (Nicola Porro, Giornale, 6 giugno 2015, p. 1, Prima pagina).","Tipo: Calco lessicale / Nome+aggettivo, Formanti: azione, collettivo"
azione mirata,loc nom,"Azione programmata, che mira a conseguire un obiettivo o uno scopo preventivamente identificati.","La somma di queste diverse azioni mirate non si riflette nell’aritmetica dei sondaggi, che continuano a essere preoccupanti per la Casa Bianca. Forse perché manca un forte messaggio generale e unificante. (Guido Moltedo, Europa, 16 giugno 2012, p. 1, Prima pagina).","Tipo: Calco lessicale / Nome+aggettivo, Formanti: azione, mirato"
baathista,sost,"Chi o che si riconosce nel partito politico iracheno Baath, già capeggiato da Saddam Hussein.","Questi dati di fatto chiariscono la compenetrazione operativa tra la sedicente «resistenza» degli ex baasisti, il terrorismo islamico e perfino la criminalità organizzata. (Magdi Allam, Corriere della sera, 5 febbraio 2005, p. 1, Prima pagina). ** [Tommy] Franks voleva arrivare a Baghdad il più rapidamente possibile. Per realizzare questo piano, ha scavalcato e aggirato migliaia di guerriglieri feddayn baathisti. (David Fru, trad. di Aldo Piccato, Foglio, 3 maggio 2006, p. 2). ** Il regime «baathista» iracheno imposto da Saddam Hussein ispirato al «socialismo arabo» e quindi, come noi usiamo impropriamente dire, «laico», aveva tenuto a bada l’anticristianesimo dei gruppi musulmani radicali: (Franco Cardini, Avvenire, 29 luglio 2014, p. 3, Idee).","Tipo: Suffissazione / Denominale, Formanti: Baath (partito politico iracheno), -ista"
baby-bandito,loc nom,Minorenne coinvolto in azioni criminose.,"Da tempo il gruppetto era diventato l’incubo per i ragazzi del quartiere, che rischiavano ogni momento, soprattutto dopo scuola, di essere avvicinati e minacciati con il coltello dai baby-banditi, anche loro studenti. (Augusto Parboni, Tempo, 24 gennaio 2011, p. 16, Cronaca di Roma).","Tipo: Composizione / Nome+nome, Formanti: baby (inglese), bandito"
babyboomer,loc nom,"Chi è nato nel periodo contraddistinto da un forte incremento demografico, convenzionalmente considerato negli anni dal 1946 al 1964.","[tit.] Nativi digitali contro baby boomer [testo] La generazione dei baby boomer, i bambini nati nel dopoguerra, beat, hippy, chitarra e capelli lunghi, i protagonisti della rivolta contro la guerra del Vietnam stanno schiacciando i loro figli e i loro nipoti, i nativi digitali, i giovani di Facebook. Ogni giorno, negli Stati Uniti, vanno in pensione tra i 7 e gli 11 mila «ragazzi» dell’epoca kennediana. (Giuseppe Sarcina, Corriere della sera, 20 ottobre 2013, p. 1, Prima pagina). ** Il Web sta diventando sempre più adulto e il fatto che sia frequentato da persone che hanno più di sessantacinque anni è norma, o quasi. Sui social i primi baby boomers sono i protagonisti di una nuova rivoluzione, l’ennesima. Stanno colonizzando Facebook con tassi di crescita a doppia o tripla cifra. (Jaime D'Alessandro, Repubblica, 19 aprile 2016, p. 28, R2).","Tipo: Prestito / Inglese, Formanti: baby (inglese), boomer (inglese)"
babyboss,loc nom,Ragazzo o giovane che è a capo di una banda di teppisti.,"[Michele] Santoro esordirà come regista mercoledì 7 settembre nella sezione «Cinema nel giardino» col film «Robinù», da un’idea di Michele Santoro e Maddalena Oliva, scritto dai due con Micaela Farrocco e prodotto da Zerostudio’s e Videa Next Station: il film è basato sui veri volti dei baby-boss della camorra. (Paolo Conti, Corriere della sera, 7 agosto 2016, p. 11, Politica).","Tipo: Prestito / Inglese, Formanti: baby (inglese), boss (inglese)"
baby-cantante,loc nom,Cantante di età giovanissima.,"Più che «di prodi», come canta Radames in Celeste Aida, nell'allestimento molto speciale dell'opera verdiana in scena al Teatro del Maggio [...], l'esercito sarà di bimbi. In scena, infatti, 600 giovanissimi delle scuole primarie e secondarie di primo grado che hanno partecipato al progetto «All'opera... le scuole al Maggio» a cura dell'assessorato all'istruzione del Comune. Giunto alla quinta edizione, ogni anno anticipa l'inaugurazione del Maggio Musicale con la stessa opera in cartellone, affidandola però a baby cantanti. (Fulvio Paloscia, Repubblica, 2 marzo 2011, Firenze, p. I).","Tipo: Composizione / Nome+nome, Formanti: baby (inglese), cantante"
baby-direttore,loc nom,Direttore molto giovane di età.,"Baby direttore a «Riza», [Klaus Davi] ha poi affermato una sua agenzia di comunicazione importando in Italia l’idea di pubblicizzare non i prodotti ma le persone. Lavoro che, con un abile gioco di sinergie, gli è riuscito anche su se stesso, imponendosi sul piccolo schermo qui come opinionista là come personaggio di spettacolo. (Messaggero, 21 marzo 2011, p. 52, Telecomando).","Tipo: Composizione / Nome+nome, Formanti: baby (inglese), direttore"
baby-discoteca,loc nom,Discoteca per bambini o ragazzi.,"Spiega Fabio Curti: «Abbiamo ideato una manifestazione ricca di gran balli, feste a tema, spettacoli d'animazione e concorsi a premi. Per la prima volta allestiremo la piazza dei balocchi, una baby discoteca e distribuiremo zucchero filato e bugie a go go». (Stampa, 2 febbraio 2008, Cuneo, p. 69).","Tipo: Composizione / Nome+nome, Formanti: baby (inglese), discoteca"
baby-fenomeno,loc nom,Giovanissimo staordinariamente abile.,"Delio Rossi si coccola i suoi baby fenomeni, uno su tutti [Armin] Bacinovic: «Ha fatto una partita da grande giocatore. Poi sta a me trovare la giusta alchimia tra giovani ed esperti». (Stampa, 18 ottobre 2010, p. 44, Sport).","Tipo: Composizione / Nome+nome, Formanti: baby (inglese), fenomeno"
babyfood,loc nom,Cibo per bambini.,"nel momento in cui i consumi alimentari scendono di svariati punti, tutto salta. Si cercano nuovi segmenti di mercato, si inseriscono nuovi prodotti della linea baby food ed è la fine di uno status quo. (a cura di Mauro Rosati, Unità, 9 dicembre 2011, p. 27). ** In farmacia. In tempi di crisi, si rinuncia a molto. Ma i genitori vogliono «il meglio», in termini di comfort e qualità, per i loro bebè. Questa, almeno, sembra essere una delle possibili letture dei dati sulla vendita dei prodotti per l'infanzia in farmacia, sia di quelli riferiti al baby food (latte artificiale, omogeneizzati, biscotti), che in Italia muove più di 800 milioni di euro l'anno, sia dei babydermocosmetici, con un giro d'affari intorno agli 80 milioni di euro l'anno. (Cl[audia] Bor[tolato], Repubblica, 9 aprile 2013, p. 34, Salute). ** Nella Penisola Heinz è entrato nel 1963 con l'acquisizione di Plasmon e poi di Nipiol e Dieterba, che lo hanno portato a dominare il segmento baby food con una quota del 58%. (Roberta Scagliarini, Corriere della sera, 10 febbraio 2014, p. 10).","Tipo: Prestito / Inglese, Formanti: baby (inglese), food (inglese)"
baby-giocatore,loc nom,Ragazzo che pratica il gioco sportivo o il gioco d'azzardo.,"In Umbria sarebbero circa 16mila i baby-giocatori tra i 15 e i 19 anni che hanno giocato d'azzardo almeno una volta, con una percentuale del 58 per cento tra gli uomini e il 33 per cento tra le donne. (Corriere dell'Umbria, 29 marzo 2010, p. 17).","Tipo: Composizione / Nome+nome, Formanti: baby (inglese), giocatore"
baby-immigrato,loc nom,Immigrato di giovane età.,"[tit.] Fuggono a 9 anni da casa-prigione / sgominata tratta di baby immigrati (Repubblica, 15 aprile 2009, p. 20, Cronaca).","Tipo: Composizione / Nome+nome, Formanti: baby (inglese), immigrato"
baby-modella,loc nom,Bambina o ragazza che fa sfilate di moda o posa per servizi fotografici.,"[Piero] Piazzi sostiene, e non solo lui, che con le baby modelle hanno cambiato la professione: «Ragazze che si bruciano in fretta, troppo. Costrette a comportarsi da donne quando ancora non lo sono. Che hanno ambizioni e aspettative troppo alte e disilluse nel giro di un anno. Questo le destabilizza e le segna per sempre. No, io personalmente non ci sto». (Pa[ola] Po[llo], Corriere della sera, 11 febbraio 2014, p. 23, Moda).","Tipo: Composizione / Nome+nome, Formanti: baby (inglese), modella"
babyparking,loc nom,Luogo attrezzato per la custodia e l'intrattenimento temporaneo dei bambini; finalizzato all'intrattenimento dei bambini.,"dal 2009 ad oggi gli 007 del fisco hanno incrociato sulla loro strada centinaia di evasori, che hanno utilizzato i modi più disparati (e fantasiosi) per evitare di denunciare ogni singolo centesimo guadagnato. Dal baby parking che, celandosi dietro un'associazione senza scopo di lucro, forniva a pagamento gli stessi servizi di un qualsiasi asilo nido privato fino alle aree edificabili vendute come ruderi di campagna. Anche nelle ultime settimane i «furbetti» non sono mancati. (Enrico Miele e Luigi Spezia, Repubblica, 28 febbraio 2012, Bologna, p. V).","Tipo: Composizione / Nome+nome, Formanti: baby (inglese), parking (inglese)"
babypaziente,loc nom,Bambino affidato alle cure mediche.,"La sala operatoria appena ristrutturata non è sterile per un difetto di progettazione. E saltano gli interventi ortopedici sui bambini all'ospedale Cervello. I babypazienti che arrivano al pronto soccorso pediatrico della struttura di via Trabucco con necessità di essere operati saranno trasportati a Villa Sofia. I vertici dell'azienda assicurano: «Sala operatoria pronta fra tre settimane». (Giusi Spica, Repubblica, 29 novembre 2011, Palermo, p. VI).","Tipo: Composizione / Nome+nome, Formanti: baby (inglese), paziente"
babypensione,loc nom,"Pensione assegnata a lavoratori che ne hanno acquisito il diritto in età relativamente giovane, dopo una breve attività lavorativa.","In una fase in cui si rimette in discussione tutto, dalle pensioni di reversibilità agli assegni di accompagnamento, possibile che non si riesca a toccare il tabù delle baby pensioni in forza di una malintesa difesa dei diritti acquisiti? Possibile che non si voglia intaccare un privilegio o meglio un regalo ottenuto in altre epoche e da tempo non più sostenibile da alcun punto di vista? (Enrico Marro, Corriere della sera, 19 agosto 2011, p. 39, Idee & opinioni). ** [tit.] L’insostenibile spesa delle baby pensioni [testo] Le baby pensioni compaiono nel nostro ordinamento con il decreto (Dpr 1092) che entrò in vigore il 29 dicembre 1973. […] Franco Marini, segretario della Cisl tra il 1985 e il 1991 in quel dicembre del 1973 era appena entrato nella segreteria confederale della Cisl guidata da Storti. Dice: “Sì, è vero che non c’era nella classe politica né nel corpo della stato di allora una grande consapevolezza di quello che sarebbe accaduto, dell’impatto che l’allargamento del welfare avrebbe avuto sui conti pubblici. Però il provvedimento sulle baby-pensioni causò sin da subito una forma di imbarazzo anche nel sindacato che a quel tempo aveva un fortissimo potere contrattuale nei confronti della politica. Era una norma squilibrata». (Marco Ferrante, Messaggero, 23 luglio 2012, p. 1, Prima pagina).","Tipo: Composizione / Nome+nome, Formanti: baby (inglese), pensione"
baby-prostituta,loc nom,"Adolescente che si prostituisce, che viene indotta a prostituirsi.","E' attesa per domani, in tribunale a Genova, la sentenza al processo per un giro di baby prostitute provenienti dall'Est Europa, scoperto la scorsa estate dai carabinieri di Sanremo nell'ambito dell'operazione «Alice». (Stampa, 13 marzo 2011, Imperia, p. 70). ** [tit.] Baby prostitute: una piaga che rimane senza nessuna cura [testo] La «fortuna» è quando, a prostituirsi, hanno cominciato da poco e qualcuno fa una segnalazione: «Da un paio di giorni c’è una ragazzina che fa avanti indietro dall’appartamento di sopra». Se i volontari riescono a entrare in contatto con la baby-prostituta, portandola a fidarsi di loro, c’è una possibilità. (Viviana Daloiso, Avvenire, 12 gennaio 2014, p. 1, Prima pagina).","Tipo: Composizione / Nome+nome, Formanti: baby (inglese), prostituta"
baby-prostituto,loc nom,"Adolescente che si prostituisce, che viene indotto a prostituirsi.","Proprio gli operatori di strada parlano di due categorie di baby prostituti. I magrebini lavorano tutto il giorno ai semafori come lavavetri e tutto quello che guadagnano lo mandano a casa, poi la sera si prostituiscono per comprarsi le scarpe griffate o il cellulare all'ultima moda. è un'abitudine occasionale. Per ragazzi romeni, invece, è un lavoro vero e proprio. (Cri. Z., Repubblica, 12 ottobre 2008, Napoli, p. XI). ** Dimenticati tra i dimenticati. Sono i minori di sesso maschile vittime dello sfruttamento sessuale. Baby prostituti, li chiamano, sempre che ci accorga di loro. Perché quando si parla di infanzia schiavizzata, sbattuta su strada e costretta a prostituirsi, si pensa sempre a bambine e ragazzine, non ai loro coetanei maschi. (Lucia Bellaspiga, Avvenire, 7 luglio 2014, p. 18, Dossier pedofilia).","Tipo: Composizione / Nome+nome, Formanti: baby (inglese), prostituto"
baby-schiavo,loc nom,Bambino sfruttato come uno schiavo.,"[tit.] Sui barconi le baby-schiave / Molte ragazzine, soprattutto nigeriane, salvate dalla tratta (Avvenire, 28 giugno 2016, p. 14, Attualità).","Tipo: Composizione / Nome+nome, Formanti: baby (inglese), schiavo"
baby-spacciatore,loc nom,Spacciatore di età giovanissima.,"[tit.] Svista nella legge, restano in libertà i baby spacciatori [testo] La modifica di un comma di legge, realizzata nel contesto del cosiddetto «decreto svuotacarceri», nasconde un rischio paradossale: impedisce l’arresto di baby spacciatori, consentendo ai trafficanti di droga di affidarsi, per il commercio in strada, a ragazzini come manodopera ideale immune da provvedimenti giudiziari. (Corriere della sera, 20 gennaio 2014, p. 1, Prima pagina).","Tipo: Composizione / Nome+nome, Formanti: baby (inglese), spacciatore"
baby-teppista,loc nom,Bambino o ragazzo che si comporta da teppista.,"A quel punto è intervenuto il conducente del bus che ha cercato di calmare gli animi e riportare la situazione alla normalità. «Non si può fumare qui», ha intimato il macchinista cercando di far scendere e allontanare dal mezzo la banda di baby teppisti. (Mirko Polisano, Messaggero, 26 ottobre 2016, p. 51, Cronaca di Roma).","Tipo: Composizione / Nome+nome, Formanti: baby (inglese), teppista"
baciapilismo,sost,(Iron.) Ostentazione di una religiosità conformistica e bigotta.,"Come dar torto a Vittorio Coletti, quando rileva che la scritta «Bagnasco vergogna» (espressione da credente deluso), è biasimevole perché inopportuna e vandalica, ma non è minatoria? Si può dargli torto o fingendo di prenderla davvero -- con furbo baciapilismo politico -- per minacciosa, oppure -- peggio -- reputandola tale: viviamo tempi bui di parole vilipese, mal dette e malintese. A quando un grillo sparlante teocon che accusa Coletti di porsi né con la Chiesa né con le Br? (Enzo Costa, Repubblica, 6 aprile 2007, Genova, p. I).","Tipo: Suffissazione / Denominale, Formanti: baciapile, -ismo"
bacio collettivo,loc nom,"Bacio di gruppo, che numerose coppie si scambiano simultaneamente e con volontà unitaria, come forma di manifestazione pubblica.","Non hanno avuto problemi a farsi notare da lui neppure i duecento omosessuali che avevano organizzato un bacio collettivo, e non precisamente fraterno, da esibire in prima fila dietro le transenne che arginavano una folla meno straripante del previsto. (Elisabetta Rosaspina, Corriere della sera, 8 novembre 2010, p. 15, Esteri).","Tipo: Composizione / Nome+aggettivo, Formanti: bacio, collettivo"
balena bianca,loc nom,"La Democrazia Cristiana, con allusione al suo peso politico, al mastodontico apparato del partito e al fondo bianco dello scudo crociato che ne costituisce il simbolo.","sui «mal di pancia» del popolo del Carroccio, [Giancarlo Gentilini] ha aggiunto: «È vero, quando giro in Veneto mi dicono ""abbiamo l’impressione che possa tornare la balena bianca"". E io rispondo che non voglio nessuna ""balena bianca"", ma il leone padano che graffi ed elimini le cose che non vanno bene». (Alessandro Bertasi, Tempo, 18 maggio 2011, p. 4, Primo Piano). ** Votarono in totale 33 milioni di italiani: 13 per gli antidivorzisti, e 19 per mantenere il diritto al divorzio. Perse quindi la Balena Bianca con gli ex fascisti, fermi al 40,7%, contro il 59,3%! (Dario Seminara, Sicilia, 3 giugno 2014, p. 17, Noi Oggi).","Tipo: Polirematica / Nome+aggettivo, Formanti: balena, bianco"
bambino-farfalla,loc nom,"Bambino affetto da epidermolisi bollosa, patologia che rende la sua pelle fragile come le ali di una farfalla.","I giovani come Hassan vengono definiti «bambini farfalla», perché la loro pelle diventa fragile come le ali dell'insetto. (Vincenzo Malara, Quotidiano Nazionale, 27 gennaio 2019, p. 11).","Tipo: Calco lessicale / Nome+nome, Formanti: bambino, farfalla"
bambino-schiavo,loc nom,Bambino sfruttato come uno schiavo.,"[tit.] Tivoli / Bambini-schiavi per l’elemosina (Corriere della sera, 14 luglio 2009, Cronaca di Roma, p. 5).","Tipo: Composizione / Nome+nome, Formanti: bambino, schiavo"
bambino-soldato,loc nom,Ragazzo assoldato o costretto a fare il militare.,"[tit.] Da bambino-soldato a costruttore di pace, il complesso percorso di Aki Ra nel libro-testimonianza «Non calpestate le farfalle», uscito per Sperling & Kupfer (Manifesto, 28 ottobre 2007, p. 11, Cultura). ** Non mi esce dalla testa, la foto del bambino-soldato di Aleppo pubblicata su questo giornale il giorno di Pasqua. È una foto memorabile. […] Ci sono tanti bambini come questo, bambini-soldati, in genere hanno qualche anno in più, ma insomma questo li rappresenta. Se fossimo di fronte a questo bambino-armato e lo vedessimo avanzare, non sapremmo come fermarlo. Parlargli non si può, ragionare nemmeno. Viene per uccidere o morire. (Ferdinando Camon, Avvenire, 2 aprile 2013, p. 2, Seconda pagina).","Tipo: Composizione / Nome+nome, Formanti: bambino, soldato"
bamboccione,sost,(Iron. Spreg.) Chi è considerato incapace di affrontare le responsabilità e le difficoltà della vita.,"Un grande futuro davanti a sé potrebbero averlo anche i Bamboccioni, generazione emersa negli anni Dieci del Duemila e finora sacrificata fra la crisi economica e gli egoismi dei genitori: chissà che non sboccino tardivamente. (Maria Luisa Agnese, Corriere della sera, 19 marzo 2012, p. 26, Cronache). ** [tit.] Bamboccioni a vita? Il giudice bilanci diritti e solidarietà familiare [testo] [...] L'Associazione di difesa dei consumatori (Adico) di Mestre ha segnalato tre casi recenti che potrebbero essere usati come giurisprudenza in materia di bamboccioni. (Bruno Ferraro, Libero, 8 luglio 2012, p. 17, Attualità).","Tipo: Suffissazione / Denominale, Formanti: bamboccio, -one"
bamboccionismo,sost,(Iron.) L'atteggiamento di chi è considerato incapace di affrontare le responsabilità e le difficoltà della vita.,"Gli anziani si staranno chiedendo dove hanno sbagliato, se tanta premura ad essere equi e magnanimi ha generato il serpente della insoddisfazione, della gelosia, della invidia in uno o in entrambi i loro figli, in una o in entrambe le loro nuore. Hanno sbagliato per troppo amore, che quando si coniuga con il bamboccionismo all'italiana di questi tempi produce questa aberrazione: i figli che considerano un diritto, come fosse il dividendo di una azione, ciò che i loro vecchi dovrebbero poter decidere di elargire loro, e ai nipoti, in serenità, secondo le proprie possibilità, e nei modi e tempi che credono. (Glauco Maggi, Stampa, 22 febbraio 2010, Tuttoscienze, p. 25). ** Dal «bamboccionismo» alla sindrome da superlavoro? (Maria Egizia Fiaschetti, Corriere della sera, 17 ottobre 2015, p. 31, Tempi liberi).","Tipo: Suffissazione / Denominale, Formanti: bamboccione, -ismo"
banca del tempo,loc nom,Accordo di collaborazione per l'offerta e lo scambio reciproco e solidale di aiuti e servizi.,"non si tratta solo di soldi: chi ha ricevuto è inviato a sua volta a «regalare» ore lavorative quantificate nella fase di progettazione. La Banca del Tempo, grazie all’esperienza maturata nello scambio di beni e servizi, alla conoscenza delle abilità delle persone coinvolte e dei bisogni presenti sul territorio, assume una funzione di coordinamento operativo. (Maria Teresa Antognazza, Avvenire, 27 dicembre 2014, Milano & Lombardia, p. III).","Tipo: Polirematica / Nome+preposizione+nome, Formanti: banca, tempo"
bancarottiero,agg,Insolvente per aver commesso il reato di bancarotta.,"A due passi dalla catastrofe Silvius Caesar s'era definito «l'uomo della crescita» e volerebbe alle stelle se ricchi benefattori prendessero a loro carico i debiti italiani, ma non ci sarà una seconda Monaco; in Europa, anzi nell'intero pianeta, lo conoscono tutti: governo B. significa paese gaglioffo, magliaro, bancarottiero. (Franco Cordero, Repubblica, 13 settembre 2011, p. 49, Lettere, Commenti & Idee).","Tipo: Suffissazione / Denominale, Formanti: bancarotta, -iero"
bancassicurativo,agg,Relativo alla vendita di prodotti assicurativi da parte di istituti bancari.,"Bpm ha rilevato senza batter ciglio la sua quota della joint venture bancassicurativa che si ritrovava in pancia 100 milioni di index linked legate al rischio islandese. (Ettore Livini e Vittoria Puledda, Repubblica, 16 febbraio 2010, p. 25, Economia). ** «Stabilità e riforme sono elementi essenziali per lo sviluppo», scandisce [Ignazio] Visco nel discorso davanti ai 1.400 presenti, incluse le prime file del mondo finanziario nazionale. Un mondo che da un lato dibatte il progetto di un mega-polo «bancassicurativo» lanciato da Intesa Sanpaolo per assicurarsi il controllo di Generali e dall’altro assiste al dibattito su una mini-correzione dei conti e sul suo ulteriore effetto depressivo. (Eugenio Fatigante, Avvenire, 29 gennaio 2017, p. 10, Attualità).","Tipo: Suffissazione / Deverbale, Formanti: bancassicurato*, -ivo"
bancassicurazione,sost,Offerta di servizi assicurativi attraverso il canale bancario.,"[Aviva, compagnia assicuratrice inglese] E’ stata a lungo socio rilevante in Unicredit per essere poi diluita sotto la soglia del due per cento in conseguenza dell’operazione di fusione fra Unicredit e Capitalia. Con la banca guidata da Alessandro Profumo ha un accordo di bancassicurazione che Scott spera possa «ampliarsi anche ad altri paesi, per esempio in Europa orientale, anche se non ci facciamo grosse illusioni perché sappiamo che il business model di Unicredit è di lavorare con partner diversi». (Foglio, 3 novembre 2007, p. 3).","Tipo: Calco lessicale / Nome+nome, Formanti: banca, assicurazione"
bancassurance,sost,Offerta di servizi assicurativi attraverso il canale bancario.,"Bipielle e Aviva hanno rinnovato la loro alleanza nel settore del bancassurance in Italia. (Giornale, 3 aprile 2004, p. 22, Economia). ** si è tenuto a Roma il vertice tra il group Ceo di Generali, Giovanni Perissinotto, e il numero uno di Vtb, Andrej Kostin. Al centro dei colloqui il progetto di alleanza nella bancassurance tra i due gruppi. (F. Man., Stampa, 9 agosto 2011, p. 27, Economia).","Tipo: Adattamento, Formanti: banca, assurance (francese)"
bancopoli,sost,Scandalo legato al presunto coinvolgimento di alcune banche in operazioni finanziarie dai contorni poco chiari.,"Un altro agosto, dopo quello del 2005, a doversi difendere, un giorno sì e l'altro pure, dalle accuse su Bancopoli? Già dato: i Ds non vorrebbero fare il bis. Per questa ragione stanno pensando a come evitare il massacro mediatico estivo. (Maria Teresa Meli, Corriere della sera, 26 luglio 2007, p. 2, Primo piano). ** Il leader del Pdl ieri non era in aula per ascoltare il verdetto del giudici sulla pubblicazione illegittima dell’intercettazione della frase «Allora abbiamo una banca?» tra il segretario dei Ds e il numero uno di Unipol Giovanni Consorte all’epoca coinvolto nello scandalo Bancopoli e pubblicata su «Il Giornale» il 31 dicembre 2005. In quel periodo era in corso il tentativo di scalata da parte del colosso assicurativo Unipol alla Bnl e la frase intercettata non era ancora stata trascritta agli atti dell’inchiesta che stava conducendo la procura di Milano. (Fiammetta Cupellaro, Messaggero Veneto, 8 marzo 2013, p. 4, Attualità).","Tipo: Confissazione / Suffissoide, Formanti: banca, -poli 2 [Scandalo]"
baracconata,sost,"(Iron. Spreg.) Fenomeno, evento da baraccone.","[tit.] Monsignor [Domenico] Sigalini, vescovo di Palestrina / «A Medjugorje nessuna baracconata» / «Ci sono stato dieci volte e ho trovato sempre silenzio e tanta preghiera» (Giornale, 10 giugno 2015, p. 13, Attualità).","Tipo: Suffissazione / Denominale, Formanti: baraccone, -ata 1 [valore iron. spreg.]"
baricentrato,agg,"Che ha trovato in qualcosa il suo baricentro, il suo punto di equilibrio.","La nostra struttura industriale non è andata migliorando nell'arco degli ultimi 20 anni. Anche perché, sino agli anni '80, il nostro Paese poteva contare su una forte presenza dell'industria pubblica baricentrata su grandi aziende che alimentavano un flusso significativo di ricerche e di innovazioni tecnologiche. (Carlo Castellano, Repubblica, 19 aprile 2010, Affari & Finanza, p. 8).","Tipo: Suffissazione / Denominale, Formanti: baricentro, -ato"
barivecchiano,sost,"Chi è nato o vive nella Bari Vecchia; relativo, nativo o abitante della Bari Vecchia.","Il libretto, firmato da [Alberto] Rubini padre (anche regista, mentre le musiche sono della [Angela] Montemurro), è ispirato a scene di vita barivecchiana e alterna i toni comici a quelli drammatici. (Repubblica, 1 giugno 2011, Bari, p. XVII). ** I palazzi di Bari vecchia si sostengono a vicenda, il crollo di uno scatenerebbe un effetto domino. Sono tanti gli edifici in stato di abbandono, tanti quelli sostenuti alla meglio da puntelli. I barivecchiani ci hanno fatto l'abitudine, tanto che la psicosi seguita alla tragedia di Barletta sembra non sfiorarli. (Anna Puricella, Repubblica, 11 ottobre 2011, Bari, p. IV).","Tipo: Suffissazione / Denominale, Formanti: Bari, vecchio, -(i)ano"
base jumper,loc nom,"Chi pratica lo sport estremo del lancio con paracadute da una base, da una postazione elevata.","È morto in uno dei voli che lo hanno reso famoso sulla Rete. Il base jumper altoatesino Uli Emanuele, 29 anni, si trovava in Svizzera sulle montagne di Lauterbrunnen. Stava effettuando le riprese per uno dei suoi video. (Federica Seneghini, Corriere della sera, 19 agosto 2016, p. 1, Prima pagina).","Tipo: Prestito / Inglese, Formanti: base ENG (inglese), jumper (inglese)"
bassoliniano,sost,"Seguace e sostenitore della linea politica di Antonio Bassolino, presidente della regione Campania; relativo a Antonio Bassolino.","Andrea Cozzolino scrive al segretario del Pd Pierluigi Bersani, ma anche a Nichi Vendola e agli elettori che sono andati a votare il 23 gennaio per le primarie di coalizione napoletane «mettendo a disposizione il risultato». È il passo indietro invocato subito dopo il risultato che dava vincente il parlamentare europeo di «credo» bassoliniano nella corsa a candidato sindaco. (Jolanda Bufalini, Unità, 13 febbraio 2011, p. 13, Primo Piano). ** Lei e un po' tutti i bassoliniani siete sospettati di essere stati, diciamo così, piuttosto freddini con [Mario] Morcone. «Lo escludo. Sono altri ad avere purtroppo cambiato linea» [Fabrizio Roncone intervista Andrea Cozzolino]. (Corriere della sera, 18 maggio 2011, p. 11, Politica).","Tipo: Suffissazione / Denominale, Formanti: Bassolino (Antonio), -(i)ano"
bassolinismo,sost,La linea politica di Antonio Bassolino.,"Qualcuno definirà il decennio l'era del «bassolinismo», annettendo, con il suffisso del neologismo, un implicito giudizio di valore negativo al suo artefice; qualcun altro lo assimilerà alla grande alleanza tra i grand commis della politica campana, includendo [Ciriaco] De Mita e i coniugi Mastella; di certo un periodo finisce. (Ugo Marani, Repubblica, 8 giugno 2010, Napoli, p. I). ** si sta conducendo a Napoli un esperimento politico di valore nazionale: utilizzare i voti dei riformisti per togliere ai riformisti la leadership dell’opposizione. Il fatto è che [Luigi] de Magistris si è presentato come il campione dell’antipolitica, del disgusto per i partiti, della condanna del bassolinismo. Più o meno come fece proprio Bassolino ormai un ventennio fa, quando sulle macerie dei partiti spazzati via da Tangentopoli (Pci compreso) costruì un lungo regno personale. (Antonio Polito, Corriere della sera, 22 maggio 2011, p. 1, Prima pagina).","Tipo: Suffissazione / Denominale, Formanti: Bassolino (Antonio), -ismo"
bastiancontrarismo,sost,"L'atteggiamento di chi si compiace di prendere sempre sempre una posizione contraria, di contraddire.","Superare l’articolo 18, ma anche no. Forse anche solo per bastiancontrarismo, perché Confindustria l’aveva appena definita una «buona proposta» (e invece: «Non ho mai sentito un imprenditore dirmi che non assume a causa dell’articolo 18»). (Foglio, 20 dicembre 2013, p. 1, Prima pagina).","Tipo: Suffissazione / Denominale, Formanti: bastiancontrario, -ismo"
batterio-killer,loc nom,Batterio che provoca un contagio diffuso e con esiti letali.,"[tit.] Il batterio killer trovato in Germania nei germogli di soia / Salgono a 22 le vittime in tutta Europa [testo] I germogli di soia sono la probabile causa dell’epidemia del batterio killer che finora ha ucciso 21 persone in Germania. L’ha confermato ieri sera il ministro per l’Agricoltura della Bassa Sassonia Gert Lindemann (Cdu), nel corso di una conferenza stampa tenuta nella capitale Hannover. (Marika de Feo, Corriere della sera, 6 giugno 2011, p. 21, Cronache). ** [tit.] Sanità / Analisi rapide contro il batterio killer / La proposta del Parco tecnologico padano di Lodi (Giorno, 13 giugno 2011, Lombardia, p. 3). ** Una cittadina grande quanto Varese, Caserta o Grosseto sterminata da un batterio killer. Una città come Trieste trasformata in un lazzaretto. Lo scenario catastrofico ma realistico è stato delineato dal Dipartimento per la gestione delle emergenze nazionali del governo inglese che lancia un allarme da far impallidire anche le azioni di terrorismo più efferate. I nemici da combattere sono insidiosi e invisibili, crescono sempre più e mietono vittime soprattutto negli ospedali, nei reparti di rianimazione dove c'è gente più debole dal punto clinico: sono la nuova generazione di batteri killer, come l'E.coli, la Klebsiella pneumoniae e lo Staphylococcus aureus, contro cui gli antibiotici in circolazione sono inadeguati e che potrebbero causare, in caso di un'epidemia, fino a 200.000 casi di pazienti contagiati e 80.000 vittime. (Enza Cusmai, Giornale, 7 aprile 2015, p. 9, Attualità).","Tipo: Composizione / Nome+nome, Formanti: batterio, killer (inglese)"
battutismo,sost,Il gusto di fare battute di spirito.,"la volgarità è molto più sottile e insidiosa delle nostre analisi. E' quella dei tg che danno la notizia della «ragazza stuprata» invece che puntare il dito contro «lo stupratore», è lo spot della famiglia beota e inesistente, è lo squallido battutismo di un potere maschile sempre più aggressivo, che ci costringe a un vergognoso regresso dove, invece di andare avanti, ci arrabattiamo per difendere le conquiste del passato… (Grazia Verasani, Repubblica, 18 maggio 2010, Bologna, p. XV).","Tipo: Suffissazione / Denominale, Formanti: battuta, -ismo"
battutista,sost,Chi ha la dote di saper fare battute di spirito.,"Sul momento [Rosy Bindi] avrebbe voluto cacciarli a calci nel sedere dal gruppo parlamentare del Pd con l’accusa di aver tradito e di essersi venduti per la sopravvivenza di Radio Radicale all’odiato Cavaliere. Poi deve essere intervenuto Pierluigi Bersani, che non è solo un battutista alla [Maurizio] Ferrini ma alle volte ragiona pure, e l’ha convinta a non farsi prendere dalle furie incontrollate (Orso di Pietra, Opinione, 30 settembre 2011, p. 11, Prima pagina). ** anche il Cavaliere non ha più l'energia, lo smalto, la cera dei bei tempi andati. A tratti, lo si vede annaspare fra le macerie fidando nelle riconosciute doti di battutista. (Giuseppe Testa, Sicilia, 24 maggio 2012, p. 1, Prima pagina). ** Poco prima della sentenza [Enrico] Mentana, stremato dall’attesa, si è rivolto al pubblico: «Potreste ironizzare sul fatto che siamo alle battute finali». Per un battutista come lui era una dichiarazione di resa, dopo l’interminabile maratona. (Aldo Grasso, Corriere della sera, 3 agosto 2013, p. 59, Pay Tv).","Tipo: Suffissazione / Denominale, Formanti: battuta, -ista"
baudeggiare,verb,(Scherz. Iron.) Fare il verso allo stile e al modo di condurre uno spettacolo propri del presentatore televisivo Pippo Baudo.,"L'uomo che è diventato un verbo, «baudeggiare», che ha fatto satira coi comici (da [Beppe] Grillo a [Roberto] Benigni), salvato aspiranti suicidi in diretta e anticipato [Silvio] Berlusconi nel trapianto di capelli, continua a tenere insieme un piccolo mondo baudesco, antico e moderno. (Silvia Fumarola, Repubblica, 26 settembre 2010, p. 50, Domenicale).","Tipo: Suffissazione / Denominale, Formanti: Baudo (Pippo), -eggiare"
baudesco,agg,"(Scherz. Iron.) Di Pippo Baudo, che ricorda il suo modo di condurre spettacoli televisivi.","C'è un retroscena molto singolare del Festival 2008, che fa proprio il paio con il clamoroso tentativo di Fabrizio Del Noce di silurare Baudo a favore di [Paolo] Bonolis, e che spiega come in fondo gli stessi primattori sentivano già odore di bruciato da mesi. L'indiscrezione salta fuori adesso casualmente, a margine di un garbato risentimento che viene attribuito ad Antonio Ricci per un aggettivo qualificativo negativo, usato dal solito cronista farabutto, sul rapporto tra il genio di «Striscia la notizia» e il fedele soldatino baudesco del momento [Piero] Chiambretti. (Paolo Martini, Stampa, 29 febbraio 2008, p. 40, Spettacoli).","Tipo: Suffissazione / Denominale, Formanti: Baudo (Pippo), -esco"
baudiano,agg,"Di Pippo Baudo, proprio del suo stile e della sua maniera di condurre spettacoli televisivi.","E come procedono «I migliori anni»? «E' la mia altra anima, quella del varietà, baudiana. Poi ""I migliori anni"" è un programma mio, del mio gruppo. È un lavoro che viene replicato in tutto il mondo» [Carlo Conti intervistato da Simona Caporilli]. (Tempo, 20 novembre 2010, p. 30, Televisione).","Tipo: Suffissazione / Denominale, Formanti: Baudo (Pippo), -(i)ano"
baudismo,sost,"Atteggiamento, comportamento, concezione dello spettacolo tipici di Pippo Baudo.","[tit.] Formula-camomilla in tempi difficili: ecco la ricetta sbagliata del baudismo [testo] Paradossalmente la fine del baudismo avviene proprio nel momento in cui il presidente del Consiglio invocava il baudismo. Nei giorni scorsi, Silvio Berlusconi si è lamentato perché le tv generano ansia, preoccupazione, pessimismo. Ci vorrebbe qualcosa di più sereno -- era il suo ragionamento -- per infondere ottimismo, per uscire con serenità dalla crisi, per stimolare i consumi. Ebbene, sembrava stesse tratteggiando lo spirito di «Serate d'onore», le trasmissioni del sabato sera che hanno spinto Pippo Baudo sull'orlo dell'abisso dell'audience. (Aldo Grasso, Corriere della sera, 25 novembre 2008, p. 46, Spettacoli).","Tipo: Suffissazione / Denominale, Formanti: Baudo (Pippo), -ismo"
beach-rugby,loc nom,Rugby praticato sulla spiaggia.,"La stagione estiva del Csi San Benedetto, è andata in scena per 45 giorni. In cartellone si è visto il beach-rugby [...], a seguire il footvolley 2x2, e quindi la tappa nazionale del beach volley. (Felice Alborghetti, Avvenire, 25 agosto 2007, p. 30, Sport).","Tipo: Prestito / Inglese, Formanti: beach (inglese), rugby (inglese)"
beachwear,sost,"Abbigliamento da spiaggia, da mare; che si indossa sulla spiaggia.","se centinaia di negozi chiudono le serrande, in centro come in periferia, schiaccati tra i centri commerciali e l' abusivismo, i grandi brand internazionali, ma anche marchi del lusso made in Italy o aziende artigianali di alta qualità, non solo non registrano perdite, ma corteggiano con successo il turismo internazionale e si affacciano con grinta alla conquista di nuovi mercati. È il cammino percorso da Iu Iu, brand del raffinato beachwear, con monomarca a Porto Cervo, Porto Rotondo e Forte dei Marmi, (Flavia Fiorentino, Corriere della sera, 3 dicembre 2011, p. 9, Primo Piano). ** all’improvviso, da dietro le quinte appare lei. Bellissima, con un costume bianco che lascia poco all’immaginazione. L’ampia falcata, il decolleté generoso e il sorriso della debuttante. Nicole Minetti fa ancora parlare di sé, stavolta da modella, in passerella a Milano per la nuova collezione beachwear di Parah. (Carlantonio Solimene, Tempo, 24 settembre 2012, p. 10, Primo Piano).","Tipo: Prestito / Inglese, Formanti: beach (inglese), wear (inglese)"
bebè fotocopia,loc nom,Bambino clonato.,"[tit.] Non vogliamo bebè fotocopia / l'obiettivo è curare le malattie / Parla Miodrag Stojkovic, lo scienziato di Newcastle autore del tentativo / Sono orgoglioso del mio lavoro, ma anche consapevole che la strada è ancora lunga / Il vero atto immorale sarebbe non usare una tecnica che in futuro salverà migliaia di vite (Repubblica, 21 maggio 2005, p. 12, Cronaca).","Tipo: Composizione / Nome+nome, Formanti: bebè, fotocopia"
benignesco,agg,(Iron. Scherz.) Di Roberto Benigni.,"[Silvio] Berlusconi non fa che ispirarsi alla più pura tradizione dell'umorismo ebraico, da Ernst Lubitsch a Charlie Chaplin a Mel Brooks, che il nazismo hanno colpito più a fondo con la loro satira rispetto a melensaggini benignesche, che peraltro rappresenetano l'ispirazione di fondo degli snobbetti evocati. (Lodovico Festa, Giornale, 28 aprile 2014, p. 2, Il Fatto).","Tipo: Suffissazione / Denominale, Formanti: Benigni (Roberto), -esco"
benoltrista,sost,(Iron.)  Chi o che sostiene la necessità di dover andare ben oltre le soluzioni che si delineano per risolvere un problema.,"«Il gruppo dirigente che gestì la creazione del Pds aveva un Dna diverso dal suo e puntò anzi a metterlo da parte. Le insistenze di [Giorgio] Napolitano e altri ""miglioristi"" per caratterizzare la svolta in chiave socialista vennero respinte. Achille Occhetto, sottolineando le difficoltà del riformismo europeo, disse che bisognava andare ben oltre la contrapposizione storica tra socialdemocrazia e comunismo. Era la linea che ironicamente fu chiamata ""benoltrista""» [Biagio De Giovanni intervistato da Antonio Carioti]. (Corriere della sera, 14 maggio 2006, p. 12, Politica). ** Roberto Formigoni invita i sindaci a non boicottare il primo blocco del traffico in tutta la pianura padana. «Ci sono sempre i ""benoltristi"", che pensano che si può sempre fare di più, ma questo blocco eliminerà 10 tonnellate di Pm 10». (Andrea Montanari, Repubblica, 7 febbraio 2007, Milano, p. VII).","Tipo: Suffissazione, Formanti: bene [avv.], oltre, -ista"
beppegrilliano,agg,(Iron.) Del comico e politico italiano Beppe Grillo.,"I girotondi attorno ai banchetti dei referendum beppegrilliani nascono tra blog, teatri, link, e grandi spettacoli; (Claudio Cerasa, Foglio, 11 settembre 2007, p. IV). ** In tempi beppegrilliani non fa scandalo la decodifica, il leader dei Democratici è proprio «incazzato». Con chi? «Il Pd -- spiega [Arturo] Parisi -- è stato in gran parte costruito male, partendo dall'alto, in continuità con il passato». (Luca Telese, Giornale, 23 settembre 2007, p. 1, Prima pagina).","Tipo: Suffissazione / Denominale, Formanti: Grillo (Beppe), -(i)ano"
bergogliano,sost,"Chi sostiene l'indirizzo pastorale di Jorge Mario Bergoglio, dal 13 marzo 2013 vescovo di Roma e papa con il nome di Francesco; relativo a papa Bergoglio.","Dialogo è il perno intorno a cui ruota la «posizione bergogliana» sul complicatissimo dossier venezuelano, obiettivo da sempre perseguito dalla Santa Sede in ogni crisi internazionale. (Lucia Capuzzi, Avvenire, 8 febbraio 2019, p. 4, Mondo).","Tipo: Suffissazione / Denominale, Formanti: Bergoglio (Jorge Mario), -(i)ano"
berluschino,sost,"(Iron. Spreg.) Un Silvio Berlusconi in piccolo, che ne riproduce, come stereotipi, i comportamenti e il modo di pensare; sostenitore e seguace di Silvio Berlusconi.","[Mauro Calise] fa una previsione: «Il lascito più ingovernabile -- e duraturo--  di Berlusconi è l'esercito di berluschini». (Luigi Vicinanza, Tirreno, 21 dicembre 2010, p. 1, Prima pagina). ** tutte queste suggestioni sono in sé salutari, sono progetti da verificare, sono storie possibili. Non di nuovi berluschini abbiamo bisogno ma di contenuti da esplorare sì: e d’altronde si vedrà abbastanza presto se la cosa può funzionare. (Mario Lavia, Europa, 3 settembre 2011, p. 1, Prima pagina). ** Le uscite di Piero Pelù contro il sindaco si sono susseguite a più riprese nel tempo. Le più note hanno visto definire l'ex rottamatore «Berluschino» e «Il sindaco più latitante della storia». (Sonia Oranges, Mattino, 3 maggio 2014, p. 7, Primo Piano).","Tipo: Suffissazione / Denominale, Formanti: Berlusconi (Silvio), -ino 1 [Piccolo]"
berluschista,agg,(Iron.) Di Silvio Berlusconi; che si ricollega a Silvio Berlusconi.,"per il futuro delle donne, non è affatto il loro numero al potere che conta: conta ovviamente di quali donne si tratta. Alla vigilia delle elezioni provinciali un mellifluo signore mi ha detto con aria compiacente, sa, io voto donna, sarà contenta. Gli ho risposto, per niente, infatti io voto uomo perché di sinistra, e perché da una donna simpatica ma berluschista non mi aspetto niente di buono. (Natalia Aspesi, Repubblica, 17 luglio 2004, Milano, p. I).","Tipo: Suffissazione / Denominale, Formanti: Berlusconi (Silvio), -ista"
berlusconata,sost,(Iron.) Comportamento o affermazione tipici di Silvio Berlusconi.,"[Gianfranco Rotondi] può finalmente raccontare i suoi indizi: «Tutto è iniziato dopo il discorso del 25 aprile di Berlusconi, quello sulla Resistenza e sul ruolo decisivo dei comunisti. Mai come in quel momento i sondaggi erano all'apice, più che mai Berlusconi stava diventando il presidente di tutti e so che quella sera, è partito un tam-tam in alcuni giornali, per dire ''è la solita berlusconata...''. Appena due giorni dopo, su ''Repubblica'' è scoppiato il caso-Noemi». (Fabio Martini, Stampa, 15 giugno 2009, p. 1, Prima pagina). ** [Giorgio] Napolitano deve cercare di chiudere la legislatura «in maniera ordinata». Traduzione: bisogna dare ai mercati, che minacciano di farci pagare la mossa del Cavaliere qualche miliardo in più di interessi sul debito, una risposta credibile. Chi legge la stampa estera e non si limita a citarla sa che siamo tornati ad essere un problema per l’Europa e il Quirinale si sta preoccupando di attenuare il contraccolpo della berlusconata. (Mario Sechi, Tempo, 8 dicembre 2012, p. 1, Prima pagina).","Tipo: Suffissazione / Denominale, Formanti: Berlusconi (Silvio), -ata 1 [valore iron. spreg.]"
berlusconeide,sost,(Iron.) Le gesta di Silvio Berlusconi.,"i francesi ci amano e segretamente invidiano le cose che ci hanno reso famosi. Molti leader non lo dicono in pubblico, e appena possono fanno vacanze e weekend in Italia. Ma a volte, i francesi ci detestano, come dimostrano, quasi quotidianamente, giornali e televisione (dove l'Italia fa notizia soltanto per la «berlusconeide»). (Massimo Nava, Corriere della sera, 5 ottobre 2009, p. 9, Politica). ** c’è chi sostiene che ad un certo punto il nostro [Michele Santoro] farà uno spettacolare ritorno in Rai. Non si può mai dire, è il ragionamento classico e felpatissimo: una volta franata definitivamente la berlusconeide, un accordo lo si trova facilmente, in barba a La7 che avrebbe «fatto da esca» nel momento dell’addio a Viale Mazzini. (Roberto Brunelli, Unità, 14 settembre 2011, p. 17, Primo Piano).","Tipo: Suffissazione / Denominale, Formanti: Berlusconi (Silvio), -eide"
berlusconiano,sost,Sostenitore di Silvio Berlusconi; che si richiama alla sua linea politica.,"Sembrano ormai lontane le diffidenze che avevano caratterizzato i rapporti con la Germania nell'ultima fase dell'epoca berlusconiana. «C'era un'atmosfera eccellente e abbiamo ricevuto molto apprezzamento per il nostro operato. Siamo stati ascoltati con grande attenzione» conferma, parlando con il «Corriere» il ministro degli Affari europei, Enzo Moavero Milanesi, che ha accompagnato il presidente del consiglio a Berlino insieme al vice ministro dell'Economia Vittorio Grilli. (Paolo Lepri, Corriere della sera, 12 gennaio 2012, p. 2, Primo Piano). ** «il mio amore per l’Italia, e per gli italiani, non è in discussione. Sono stato berlusconiano solo per trenta secondi in vita mia: quando ho visto i sorrisi di scherno di [Angela] Merkel e [Nicolas] Sarkozy» [Francesco De Gregori intervistato da Aldo Cazzullo]. (Corriere della sera, 31 luglio 2013, p. 6, Primo Piano). ** Stop, il nastro si riavvolge per poi riascoltare i termini di un possibile patto al quale stanno lavorando renziani e berlusconiani. (Giampiero Timossi, Messaggero, 4 novembre 2016, p. 4, Primo Piano).","Tipo: Suffissazione / Denominale, Formanti: Berlusconi (Silvio), -(i)ano"
Berlusconi boy,loc nom,(Iron.) Giovane sostenitore di Silvio Berlusconi e del movimento politico Forza Italia da lui fondato.,"E siamo a 29. Tanti, con le dimissioni del vice coordinatore regionale Maurizio Bruno, sono gli ex esponenti azzurri che negli ultimi mesi, in Piemonte, hanno abbandonato il partito. Una fuga -- al 90% verso il centrosinistra -- che non sembra destinata ad arrestarsi, nonostante il coordinatore regionale Guido Crosetto sia uno dei più apprezzati Berlusconi boys. (Grazia Longo, Stampa, 10 gennaio 2007, p. 16, Interno).","Tipo: Composizione / Nome+nome, Formanti: Berlusconi (Silvio), boy (inglese)"
Berlusconi-pensiero,loc nom,"Il pensiero politico di Silvio Berlusconi, già presidente del Consiglio dei ministri.","smontare l’inchiesta, le accuse contro di lui. E soprattutto mettere sott’inchiesta gli stessi pm. Spiegare agli italiani (perché si sappia a livello internazionale) che tipo di magistratura sia quella italiana. Fortemente politicizzata. Che ha in testa un solo obiettivo: farlo fuori. E ci prova in ogni modo. Visto che ancora non ci è riuscita, prova a distruggerlo mediaticamente, a devastargli l’immagine in maniera irrecuperabile, a minare la sua credibilità. Perché, questo è il Berlusconi-pensiero, nell’indagine non c’è nulla. (Fabrizio dell'Orefice, Tempo, 16 gennaio 2011, p. 1, Prima pagina).","Tipo: Composizione / Nome+nome, Formanti: Berlusconi (Silvio), pensiero"
berlusconismo,sost,"L’orientamento di pensiero e il fenomeno sociale e di costume suscitato da Silvio Berlusconi e dal movimento politico da lui fondato; concezione liberistica dell'economia, del mercato e della politica sostenuta da Silvio Berlusconi.","«Siamo stati incapaci di interpretare il berlusconesimo, cioè quella filosofia che ha conquistato un torinese su tre. Ci siamo rifugiati nel berlusconismo, cioè nell'interpretazione dei comportamenti del presidente ma senza il suo carisma», spiega [Enzo] Ghigo. E il Cavaliere alla fine sembra aver scelto. Nel corso della sua visita a Torino ha definito «Ghigo come un modello da seguire». Un segnale subito raccolto nel mondo azzurro. (Maurizio Tropeano, Stampa, 29 maggio 2001, p. 7, Interno). ** [Vladimir] Putin non era un chierichetto, ma il capo del Kgb, quindi (oso, azzardo) un po' comunista, sempre che l'adesione al Berlusconesimo non l'abbia ripulito e redento. (Gianni Mura, Repubblica, 29 febbraio 2004, p. 49, Sport). ** in Italia un berlusconismo sulla via del tramonto congela lo spazio di manovra per politiche strutturali. (Raffaella Cascioli, Europa, 16 febbraio 2011, p. 3, News Analysis). ** Questo governo eccezionale ma non d’eccezione, non deve più la sua sopravvivenza alle decisioni o ai diktat lanciati da Via del Plebiscito. Enrico Letta rivendica questa circostanza osservando che il suo esecutivo «ha cambiato per sempre la politica italiana archiviando per davvero il berlusconismo». (Claudio Tito, Repubblica, 25 novembre 2013, p. 35, Commenti).","Tipo: Suffissazione / Denominale, Formanti: Berlusconi (Silvio), -ismo"
berlusconista,sost,Sostenitore e seguace di Silvio Berlusconi.,"C'è spazio per il terzo polo centrista? «Non parlerei di un terzo polo. Se lo scontro tra berlusconisti e antiberlusconisti si radicalizza, si aprono spazi forse imprevedibili per una forza moderata» [Giuseppe Pisanu intervistato da Aldo Cazzullo]. (Corriere della sera, 24 novembre 2010, p. 10, Politica). ** Quale fosse il suo sogno di governo, [Pier Luigi] Bersani l'aveva spiegato anni fa, sul filo del paradosso, nel libro «Quel gran pezzo dell'Emilia» di Edmondo Berselli: «Bisognerebbe che a Roma lasciassero fare a noi. [...] E a quel punto si prende il 65% dei voti, in tutta Italia, e fuori dalla coalizione restano soltanto i fissati: che ne so io, Marco Pannella, Giuliano Ferrara, i berlusconisti più ideologizzati, i socialisti di De Michelis, Bertinotti perché a stare fuori ci gode, e a destra quelli della Lega» (Gian Antonio Stella, Corriere della sera, 29 marzo 2013, p. 1, Prima pagina).","Tipo: Suffissazione / Denominale, Formanti: Berlusconi (Silvio), -ista"
berlusconite,sost,"(Iron.) Atteggiamento eccessivamente ottimistico, tipico di Silvio Berlusconi, che può arrivare a distorcere la realtà dei fatti.","E' già la terza volta (o la quarta? ho perso il conto) che la sorte di un governo viene messa nelle mani di un voltagabbana. Sono cose che possono capitare, certo. Il fatto è che capitano sempre dalla stessa parte: alla vigilia del voto di fiducia che deciderà la caduta di [Romano] Prodi o quella di Berlusconi, deputati e senatori eletti con i voti del centrosinistra vengono colti da un raptus di berlusconite e passano dall'altra parte. Infischiandosene del fatto che chi li ha votati si aspetterebbe l'esatto contrario. (Sebastiano Messina, Repubblica, 11 dicembre 2010, p. 9, Politica). ** Come ha detto [Roberto] Benigni al Parlamento europeo, l’Italia non è solamente il Paese del Rinascimento, ma anche della resurrezione. Infatti, per riprendersi dalla berlusconite, ci vorrà una seconda vita. (Maria Novella Oppo, Unità, 11 novembre 2011, p. 22, ComUnità).","Tipo: Suffissazione / Denominale, Formanti: Berlusconi (Silvio), -ite"
berlusconizzante,agg,Che si conforma agli atteggiamenti e allo stile di Silvio Berlusconi.,"«Scadimento della campagna elettorale, atteggiamento berlusconizzante come quello di Luciano Caveri che fa un uso spregiudicato delle istituzioni». Roberto Louvin, leader di Vallée d'Aoste Vive, replica al presidente della Regione che ha parlato di un «esito nefasto» delle elezioni in caso di pareggio tra le due liste contrapposte, (Stampa, 5 aprile 2006, Aosta, p. 38).","Tipo: Suffissazione / Deverbale, Formanti: berlusconizzare, -ante"
berlusconizzare,verb,"Conformare ai modelli e alle proposte di Silvio Berlusconi, attrarre nella sua orbita.","«Il Parlamento non è un’aula di tribunale -- ha argomentato ieri il leader dell’opposizione socialista Alfredo Pérez Rubalcaba -- ma basta un suo sms, signor Rajoy, per giustificare politicamente l’esigenza delle sue dimissioni. Lei, Rajoy, ha scritto al suo amico e tesoriere: “tieni duro, sii forte, faremo il possibile”. Bene, lei l’ha scritto dopo che tutti gli spagnoli avevano scoperto che Bárcenas nascondeva milioni in Svizzera. In qualsiasi democrazia sana un politico scoperto a difendere un evasore fiscale si dimetterebbe. Così farebbe una Merkel, un Hollande, un Cameron. Lei, Rajoy, sta “berlusconizzando” la Spagna». (Andrea Nicastro, Corriere della sera, 2 agosto 2013, p. 12, Esteri).","Tipo: Suffissazione / Denominale, Formanti: Berlusconi (Silvio), -izzare"
berlusconizzarsi,pron,Conformarsi allo stile e agli atteggiamenti di Silvio Berlusconi.,"Il responsabile della Protezione civile [Guido Bertolaso] ha replicato punto per punto alle accuse. […] nega che la normativa in vigore possa evitare alla Protezione civile di finire sotto le lenti della magistratura e godere di una particolare impunità; ricorda che né il capo dello Stato né la Corte Costituzionale hanno mai eccepito sui provvedimenti normativi riguardanti le attività del suo dipartimento; nega di essersi «berlusconizzato» (spiega che avrebbe finito il lavoro per i rifiuti a Napoli sotto la presidenza [Romano] Prodi, ma altri nel governo glielo impedirono) e definisce «problema non mio, ma del centrosinistra» il fatto che la sua azione possa aver accresciuto il consenso all’attuale governo. (G. Gra., Avvenire, 16 febbraio 2010, p. 4, Primo piano).","Tipo: Suffissazione / Denominale, Formanti: Berlusconi (Silvio), -izzare, -si"
berlusconizzato,agg,Entrato nell'area di influenza di Silvio Berlusconi; appiattito sulle posizioni di Silvio Berlusconi.,"Il primo banco di prova potrebbe arrivare con l'asta per le frequenze digitali, un'altra palestra dove il conflitto d'interessi ha fatto miracoli. Prima frenando l'iter grazie a una serie di guerre legali pretestuose con la Ue per evitare lo sbarco di Sky nel regno incontrastato del Biscione. Una strategia dilatoria messa in pratica da Paolo Romani, il più Berlusconizzato dei ministri del vecchio esecutivo. (Ettore Livini, Repubblica, 21 novembre 2011, Affari & Finanza, p. 2). ** È la fine, simbolica, di tutta la storia dell'Alleanza Nazionale nata tra le lacrime di Fiuggi. Oggi quell'An, protagonista della Seconda Repubblica, non esiste più in Parlamento. Resistono quei pochi parlamentari, come Gasparri, che da tempo i suoi consideravano compiutamente «berlusconizzato». Fratelli d'Italia manda in Parlamento per il rotto della cuffia La Russa e Giorgia Meloni. Fli è stata sradicata. Storace ridotto al lumicino, segregato nel Lazio dato per perso. Altri esponenti dell'ex An, da Urso a Ronchi a Moffa, avevano già subìto l'onta dell'esclusione dalle liste, vittime dei loro irrequieti andirivieni. (Pierluigi Battista, Corriere della sera, 27 febbraio 2013, p. 27, Primo Piano). ** L'assemblea del Pd? «In fondo a destra», ridacchiava la mattina uno dei volontari in maglietta gialla (perché quelle rosse sono state rottamate dal Rottamatore) indicando la strada a delegati e giornalisti. Una battuta profetica, perché è ormai completa la mutazione genetica di un [Matteo] Renzi ormai berlusconizzato e difficile da definire non solo di sinistra, ma anche di centrosinistra. (Giannino della Frattina, Giornale, 19 luglio 2015, p. 2, Il Fatto).","Tipo: Suffissazione / Denominale, Formanti: Berlusconi (Silvio), -izzato"
berlusconizzazione,sost,Appiattimento sui modelli proposti da Silvio Berlusconi.,"In alternativa c’è la carta tutta italiana di Mediolanum, che rischia, però, di suscitare polemiche infinite sulla berlusconizzazione della finanza. (Foglio, 10 giugno 2006, p. 3). ** È forse stata buona politica la berlusconizzazione della Rai? «Escludo che ci sia stata una berlusconizzazione della Rai, citerò Raitre e i programmi di informazione, tranne forse Ferrara e in parte Vespa, orientati tutti a sinistra. Abbiamo commesso degli errori? Solo chi non lavora non ne commette» [Antonio Verro intervistato da Paolo Conti]. (Corriere della sera, 7 luglio 2012, p. 19, Politica).","Tipo: Suffissazione / Denominale, Formanti: Berlusconi (Silvio), -izzazione"
Berlusconomics,sost,(Iron.) La concezione dell'economia propria del presidente del Consiglio Silvio Berlusconi.,"La sedicente «politica del fare», soprattutto in economia, è precipitata ormai da troppo tempo in un renitente «governo del non fare». È vero. Questa stralunata «Berlusconomics», attendista e rinunciataria, ha consentito all'Italia di sfilarsi momentaneamente dal girone infernale del Club Med. Oggi, quando si parla di «Pigs», i «maiali» che infettano Eurolandia con i loro conti pubblici in disordine, si evocano Portogallo, Grecia e Spagna. A giudizio dei mercati, la «I» di mezzo non è più l'Italia, che è uscita dall'acronimo infamante. (Massimo Giannini, Repubblica, 13 febbraio 2010, p. 1, Prima pagina). ** Ci lavora da due mesi, [Antonio] Martino, alla tavola rotonda di lunedì. Con l'obiettivo di riprendere quel vecchio progetto di cabina di regia sull'economia che Berlusconi gli aveva proposto l'anno scorso. Ma che, come hanno confessato entrambi, «saltò per il veto di [Giulio] Tremonti». Adesso la macchina si mette di nuovo in moto. Ma il fine è un altro. Preparare il programma economico delle elezioni dell'anno prossimo. La Berlusconomics del 2013, insomma. Che riparte coi protagonisti dello «spirito del '94». (Tommaso Labate, Corriere della sera, 15 luglio 2012, p. 11, Primo Piano).","Tipo: Parola macedonia, Formanti: Berlusconi (Silvio), economics (inglese)"
bersaniano,sost,"Sostenitore di Pier Luigi Bersani, ex ministro dell'Industria; che si richiama a Pier Luigi Bersani.","Le tesi bersaniane sono state pesate e soppesate da quanti di cose cattoliche si intendono per lunga consuetudine, e a uno come Beppe Fioroni, macchina da guerra della mozione Franceschini nonché ligio osservante, i conti non tornano. (Nino Bertoloni Meli, Messaggero, 16 settembre 2009, p. 5, Primo Piano). ** Il Cavaliere è convinto di essere al cospetto di «una trappola» e come i bersaniani guardano con un certo sospetto Enrico Letta, Massimo D'Alema e Matteo Renzi, perché pensano che stiano lavorando di sponda con il Quirinale, per dare vita a un governo che non sia presieduto dal segretario, così lui teme che riparta dentro il Pdl il tentativo di parricidio. (Maria Teresa Meli, Corriere della sera, 2 aprile 2013, p. 6, Primo Piano). ** Cuperliani, bersaniani e civatiani sono pronti a saldarsi nella richiesta di garanzie rivolta al leader, già ribattezzato «grande nominatore» da Pier Luigi Bersani. L’obiettivo dei dissenzienti è inserire nella legge quelle primarie che garantirebbero anche la minoranza. Ma che [Matteo] Renzi dovrebbe poi far digerire a [Silvio] Berlusconi. (Sonia Oranges, Messaggero, 6 luglio 2014, p. 6, Primo Piano). ** Nel Pd la minoranza grida allo scandalo, nonostante siano i loro stessi esponenti ad aver avallato nei giorni scorsi la sostituzione: «In commissione si deve stare in rappresentanza del proprio gruppo, e dunque non ha senso l'obiezione di coscienza che vale invece in aula plenaria», ragionava la settimana scorsa il bersaniano Andrea Giorgis, uno dei sostituendi membri della Affari Costituzionali. (Laura Cesaretti, Giornale, 21 aprile 2015, p. 9, Interni).","Tipo: Suffissazione / Denominale, Formanti: Bersani (Pier Luigi), -(i)ano"
bertinottiano,sost,"Seguace e fautore della linea politica dell'on. Fausto Bertinotti, segretario del Partito della Rifondazione Comunista.","Anche i bertinottiani -- che pure hanno tentato la mediazione con i cugini dilibertiani -- con Elettra Deiana sono sul piede di guerra mentre [Arturo] Parisi si mostra fiducioso e nasconde le fibrillazioni della maggioranza dietro la necessità di dialogo («alla fine troveremo la concordia»). (Secolo d'Italia, 5 luglio 2006, p. 4, Politica). ** Di quell'area, che una volta si chiamava bertinottiana ed ora vendoliana, ma che è proiettata ancora più in là a sinistra per assorbire grillini, centri sociali e quant'altro, il Pd oggi mostra di avere bisogno elettoralmente più di ieri, anche a causa della scarsa consistenza del cosiddetto, presunto terzo polo, presumibilmente indebolito anche dalla diffidenza che procura la sua ultima matricola. (Francesco Damato, Tempo, 30 maggio 2011, p. 1, Prima pagina).","Tipo: Suffissazione / Denominale, Formanti: Bertinotti (Fausto), -(i)ano"
best practice,loc nom,"Buona pratica, migliore procedura: la scelta della prestazione che presenta le migliori caratteristiche operative e i migliori indicatori di qualità.","come ricorda lo stesso [Walter] Ganapini, secondo la società di consulenza nel settore delle utility Althesys, «l'assenza di un piano efficace di raccolta differenziata a Roma crea delle perdite ingentissime in termini di denaro. Essendo lontana dalle best practice nazionali in tema di differenziata, in 10 anni (dal 2001 al 2010) la Capitale ha perso, in termini di benefici, 850 milioni di euro. Questo a causa di circa 4,8 tonnellate di rifiuti urbani mandati in discarica invece che alla raccolta e al riciclo che avrebbero invece generato un indotto di circa 419 milioni di euro». (Gian Antonio Stella, Corriere della sera, 11 luglio 2012, p. 37, Lettere al Corriere). ** L’autentico umanesimo biblico non è una raccolta di best practices (di «buone pratiche»), ma uno sguardo d’amore e di salvezza sull’umanità tutta intera. Un umanesimo che non ci dice il primato dell’Adam su Caino e la vittoria della benedizione sul male nascondendo la parte oscura della nostra condizione. Ce lo dice guardando così bene la nostra anima e il nostro corpo fino a mostrarci che il male che appare nella sua forza devastante non è né l’ultima né la nostra prima parola. (Luigino Bruni, Avvenire, 1 giugno 2014, p. 3, Idee).","Tipo: Prestito / Inglese, Formanti: best (inglese), practice (inglese)"
bevagnizzazione,sost,"Il proporre come modello lo stile di vita elegante e al tempo stesso genuino, armonioso e sereno degli abitanti del comune umbro di Bevagna.","Bevagna è il bellissimo borgo umbro in cui venne individuato qualche anno fa un picco nazionale di eccellenza per la tranquillità e la piacevolezza del vivere, al punto da creare un apposito neologismo, la «bevagnizzazione». (Alessandra Rota, Repubblica, 8 giugno 2011, p. 44, Viaggi).","Tipo: Suffissazione / Denominale, Formanti: Bevagna, -izzazione"
bibliodiversità,sost,"Equilibrio alternativo nelle scelte editoriali e, più in generale, nella varietà dell'offerta culturale.","Tra le altre cose scoprirete la mitica trattoria Il Bàchero a Spilimbergo, famosa per le trippe e i baccalà con la polenta. Scoprirete un’impressionante serie di vini dai nomi misteriosi e magici: tace-lenghe, corvìn, cianòrie, coneùte, forgiarìn, ucelùt. Contro gli ogm dei bestseller esiste una sana bibliodiversità. (Flavio Santi, Altri, 4 febbraio 2011, p. 15, Culture). ** Bisognerebbe urlare […] Che non bastano i festival, ma andrebbero riconosciute e identificate, come in Francia, le librerie di qualità, le quali andrebbero favorite invece di essere messe sotto scacco dalle catene che promuovono (quasi solo) libracci o libroidi da classifica con sconti fenomenali, mentre la saggistica che fa riflettere langue e spesso bisogna cercarla col lanternino tra gli scaffali: perché la «bibliodiversità» non sia solo un numero sulla carta (in Italia si pubblicano troppi libri, si dice, ma quanti sono quelli «visibili»?). (Paolo Di Stefano, Corriere della sera, 24 febbraio 2013, p. 42, Idee & opinioni).","Tipo: Confissazione / Prefissoide, Formanti: biblio-, diversità"
bicontinentale,agg,Che interessa due continenti.,"Ha argomenti forti, al suo arco, il leader del Cremlino. Nel discorso in plenaria, affiancato da [Matteo] Renzi e dal presidente del Kazakistan, Nursultan Nazarbaev, [Vladimir] Putin offre infatti quasi plasticamente la vocazione bicontinentale del suo Paese. Non c’è solo l’Europa nel destino russo, sembra voler ricordare il leader del Cremlino. (Paolo Valentino, Corriere della sera, 18 giugno 2016, p. 1, Prima pagina).","Tipo: Prefissazione, Formanti: bi-, continentale"
bigenitorialità,sost,La continuatività del rapporto dei figli con entrambi i genitori.,"Il caso dell’adozione del figlio del partner dello stesso sesso, però, è proprio quello di cui si discute. Questa sentenza sembra dare un via libera alla legge. È così? «No, nella motivazione c’è proprio scritto che la sentenza non si pone il problema di carattere generale che deve risolvere il legislatore. E che la legge consente l’adozione del minore se non è in stato di abbandono, quando c’è un rapporto affettivo, e nell’interesse psicofisico dei figli, senza che ciò possa significare riconoscimento di una bigenitorialità» [Luciano Panzani intervistato da Virginia Piccolillo]. (Corriere della sera, 1 febbraio 2016, p. 6, Primo piano).","Tipo: Prefissazione, Formanti: bi-, genitorialità"
biglietto elettronico,loc nom,Titolo di viaggio acquistato attraverso la rete telematica.,"La discussione politica in queste settimane vede sempre più al centro l'agenda digitale, e certamente è bene che se ne parli e che il governo prenda degli impegni concreti. Da presidente della Commissione Trasporti e Telecomunicazioni della Camera, però, non posso fare a meno di denunciare un rischio, che vedo con preoccupazione dal famoso decreto dello scorso anno: il rischio di accontentarsi di avere scritto l'indice del libro. Fascicolo sanitario elettronico, anagrafe digitale, biglietto elettronico, archivi notarili su supporto informatico, sistemi di trasporto intelligenti, libri di testo digitali, tracciabilità dei farmaci erogati dal sistema sanitario nazionale, scavi per la banda larga: i titoli dei capitoli sono ben chiari, ma occorre passare dalla teoria alla pratica per non lasciare le pagine vuote. (Michele Meta, Unità, 19 giugno 2013, p. 16, Forum). ** Tornando agli autobus, nulla di tutto questo è pensabile, soprattutto in Liguria. La ricetta su cui si sono accordati tutti gli attori -- Regione, Filse e le cinque «consorelle» -- in attesa degli ultimi dettagli tecnici che verranno indicati nel capitolato di gara, prevede almeno due caratteristiche comuni: il rispetto dello standard Euro VI (l’ultimo standard, presto in vigore, che riguarda emissioni di inquinanti in atmosfera), e la predisposizione, grazie a delle obliteratrici di nuova concezione, per un sistema vero di biglietti elettronici. (Roberto Sculli, Secolo XIX, 10 agosto 2014, p. 24, Cronache).","Tipo: Calco lessicale / Nome+aggettivo, Formanti: biglietto, elettronico"
bignamino,sost,Piccolo Bignami; che contiene poche nozioni essenziali.,"[Jim] Messina è l’uomo dei big data e del coinvolgimento diretto che nella campagna referendaria si traduceva con kit per i militanti e «bignamini» su come costituire quella pletora di comitati locali di cui c’è ancora traccia su Facebook. (Massimo Sideri, Corriere della sera, 8 dicembre 2016, p. 10, Referendum).","Tipo: Alterazione, Formanti: Bignami, -ino 1 [Piccolo]"
big-player,loc nom,"In economia, protagonista internazionale.","ci affanniamo tutti a individuare i nuovi e affidabili protagonisti soggettuali del nostro sviluppo:ci sono i talebani del primato del mercato pur se scottati dalle vicende delle ultime crisi planetarie; ci sono gli aedi dei big-players, di strutture cioè che dovrebbero essere dimensionalmente coerenti con la globalizzazione; (Giuseppe De Rita, Corriere della sera, 18 settembre 2010, p. 1, Prima pagina). ** Poi ci sono i noti problemi dei big players: Deutsche Bank e Commerzbank. Mentre la seconda si sta impegnando in un doloroso processo di ristrutturazione che ridurrà il personale e le operazioni del 20%, Deutsche Bank rimane una delle banche peggio capitalizzate d’Europa. (Marcello Minenna, Corriere della sera, 6 gennaio 2017, p. 25, Analisi & commenti).","Tipo: Prestito / Inglese, Formanti: big (inglese), player (inglese)"
bikesharing,loc nom,"Condivisione a pagamento di biciclette pubbliche, al fine di ridurre l'inquinamento e i problemi di viabilità causati dal traffico cittadino.","[tit.] La città sulle due ruote / Arriva il «bike sharing» [testo] [...] Il progetto di «bike sharing» è stato presentato ieri a Palazzo Barbieri, alla presenza del sindaco [Flavio] Tosi, dagli assessori alla mobilità Enrico Corsi e all’ambiente Federico Sboarina. Dopo le due precedenti gare d’appalto andate deserte, il servizio è stato aggiudicato alla ditta milanese Clear Channel. (E. S., Arena, 5 agosto 2010, p. 18, Cronaca). ** La novità principale riguarda l’introduzione della smart card, valida per tutti i sistemi di trasporto pubblico locale. Sarà una sorta di mini-computer, di ultima generazione, con molteplici funzioni […]. Inoltre gli amanti delle due ruote potranno utilizzarla per il bike sharing, ovvero la condivisione delle biciclette che è già diffusa in molte città italiane. (Gerardo Ausiello, Mattino, 21 ottobre 2011, p. 51, Primo piano Napoli). ** È possibile fare analisi […] sul car sharing, sul bike sharing e sulle iniziative e gli eventi di promozione di una mobilità più amica del cittadino e dell'ambiente. (Anna Rita Rapetta, Sicilia, 30 aprile 2014, p. 17, Noi Oggi). ** L’ultima sfida commerciale in Cina si gioca sui pedali, vale già oltre un miliardo di dollari di investimenti e si prepara a sbarcare anche nelle nostre città. Parliamo di bike-sharing, le biciclette in affitto. (Guido Santevecchi, Corriere della sera, 30 marzo 2017, p. 15, Esteri).","Tipo: Prestito / Inglese, Formanti: bike (inglese), sharing (inglese)"
bimbo-soldato,loc nom,Ragazzo assoldato o costretto a fare il militare.,"[tit.] A quel bimbo-soldato rubata la coscienza / In una foto la tragedia siriana (Avvenire, 2 aprile 2013, p. 2, Seconda pagina).","Tipo: Composizione / Nome+nome, Formanti: bimbo, soldato"
bioartificiale,agg,Relativo a organismo o parte di organismo vivente riprodotto o manipolato in laboratorio.,"Nel 2001 Joseph Vacanti, direttore del Laboratory for Tissue Engineering and Organ Fabrication al Massachusetts General Hospital di Boston e pioniere di questi studi, aveva detto in un'intervista al Corriere: «Tento di creare organi in laboratorio perché mancano organi da trapiantare». E lui stava già studiando il cuore bioartificiale. (Adriana Bazzi, Corriere della sera, 17 settembre 2012, p. 28, Cronache).","Tipo: Confissazione / Prefissoide, Formanti: bio- 4 [Relativo alle biotecnologie.], artificiale"
bioazienda,sost,Azienda che produce prodotti alimentari biologici.,"La superficie bio pugliese è superiore ai 122mila ettari, e si stima che più della metà delle bioaziende pugliesi coltivi oliveti bio. (Pa[olo] Pin[elli], Gazzetta del Mezzogiorno, 19 aprile 2008, Bari, p. 20). ** un intrepido gruppo di artigiani capitanati da Massimo Spigaroli -- il norcino-poeta che Carlo d'Inghilterra ha voluto per insegnare ai lavoratori della sua bio-azienda i segreti dell'arte salumiera emiliano-romagnola -- ha deciso di andare oltre il disciplinare varato insieme alla Dop, ottenuta nel 1996. (Licia Granello, Repubblica, 22 febbraio 2009, p. 38, Domenicale).","Tipo: Confissazione / Prefissoide, Formanti: bio- 3 [Naturale, ecologico.], azienda"
biobanca,sost,Centro specializzato per la raccolta e la conservazione di campioni di tessuti umani e cellule animali destinati al trattamento con biotecnologie.,"[tit.] Stati Uniti / Fratelli in provetta / Una biobanca li farà incontrare [testo] Presto potrebbe nascere in Usa una biobanca del Dna molto particolare: servirà ai nati in provetta (da seme o cellule uovo o embrioni di donatori) a ritrovare i propri fratelli e sorelle, figli dello stesso donatore. (Giorno, 27 novembre 2010, p. 14, Cronache). ** Altolà del Centro nazionale trapianti all’importazione di gameti. Rivolgendosi alle Regioni il Cnt evidenzia la «non completa aderenza a quanto dettato» dalle norme in materia di tessuti e cellule umane dell’import di ovociti e spermatozoi da biobanche straniere. (Avvenire, 15 febbraio 2015, p. 19, Attualità).","Tipo: Confissazione / Prefissoide, Formanti: bio- 4 [Relativo alle biotecnologie.], banca"
biobar,sost,"Bar nel quale si consumano prodotti biologici, naturali.","Il percorso può proseguire con una tappa al bio bar, punto di ristoro con prodotti alimentari da agricoltura biologica e biodinamica, alimenti speciali per le intolleranze, integratori, bevande biologiche, assaggi di piatti vegani, crudisti e vegetariani. (Claudio Cabona, Secolo XIX, 6 febbraio 2016, p. 31, Album).","Tipo: Confissazione / Prefissoide, Formanti: bio- 3 [Naturale, ecologico.], bar 1 [caffè]"
biocombustibile,sost,Combustibile ottenuto mediante il trattamento di residui organici non fossili di natura vegetale o animale.,"L'esperienza del Brasile nel campo dei biocombustibili (etanolo ricavato da canna da zucchero e biodiesel) dimostra inoltre che è possibile produrre biocombustibili e al tempo stesso espandere la produzione alimentare. (Guilherme Cassel, Sole 24 Ore, 11 maggio 2008, p. 6, Mondo). ** Dalla tequila combustibile ecologico. Gli scienziati compiono ormai da tempo vaste ricerche per realizzare il biocombustibile ideale del futuro. E la scelta degli scienziati messicani è caduta sull'Agave, pianta che hanno in casa, il Messico è l'habitat perfetto, e che i più conoscono per essere la base di bevande alcoliche note in tutto il mondo come la tequila e il mescal. (Tempo, 1 marzo 2011, p. 19, Omnibus Scienza). ** Solo il punto di partenza di nuova ricerca, nuovi sforzi per afferrare il futuro: adesso infatti qui è attivo un impianto pilota per biocombustibili avanzati. Ovvero oli esausti da uso alimentare o produzioni agricole non food (un salto verso il domani rispetto l’olio di palma che ha anche un impiego alimentare). (Enrica Roddolo, Corriere della sera, 14 luglio 2016, p. 38).","Tipo: Confissazione / Prefissoide, Formanti: bio- 3 [Naturale, ecologico.], combustibile"
biodiritto,sost,Complesso di norme legislative o consuetudinarie interessato dalle ricerche nel settore delle biotecnologie.,"Oggi, realisticamente, il destino del genere umano appare affidato a scienza e tecnica, che lo immergono nella storia, lo liberano progressivamente da caso e necessità, fino a prendere congedo della natura. Di fronte alla radicalità di questo passaggio, alla discontinuità che descrive, l'etica torna prepotentemente in campo, la politica si divide, il diritto si interroga sul proprio ruolo. Parole nuove ci accompagnano -- biopolitica, bioetica, biodiritto. E, con esse, l'umanità sembra voler «uscire da se stessa», nel senso almeno che si svincola dalla pura logica darwiniana, affidandosi ad una evoluzione tutta legata ad una tecnica direttamente governata dalle persone. (Stefano Rodotà, Repubblica, 11 giugno 2011, p. 33, R2).","Tipo: Confissazione / Prefissoide, Formanti: bio- 4 [Relativo alle biotecnologie.], diritto"
biodomenica,sost,Domenica dedicata alla promozione del cibo biologico.,"Nel carrello della spesa degli italiani aumenta solo il biologico che fa segnare un aumento del 6,1 per cento nel primo semestre dell'anno, in netta controtendenza con il calo del 3 per cento dei consumi alimentari registrato nelle stesso periodo. Lo rende noto Coldiretti in occasione della XIII «Biodomenica», la campagna nazionale di promozione e di informazione sull'alimentazione biologica (Sicilia, 8 ottobre 2012, p. 5, I Fatti).","Tipo: Confissazione / Prefissoide, Formanti: bio- 3 [Naturale, ecologico.], domenica"
bioedilizia,sost,"Edilizia ecologica, che rispetta l'ambiente e le persone che vi abitano.","La rincorsa a un'economia a basso impatto ecologico; la ricerca di una riduzione dei consumi e degli sprechi: il riciclaggio totale dei rifiuti; una dieta povera di carne e che privilegi i vegetali; bioedilizia; città a misura di bicicletta; carburanti alternativi… […] sono le idee di Benito Mussolini e dei suoi gerarchi per far funzionare l'Italia in regime di autarchia. (Matteo Sacchi, Giornale, 3 aprile 2011, p. 22, Album Cultura & Spettacoli).","Tipo: Confissazione / Prefissoide, Formanti: bio- 3 [Naturale, ecologico.], edilizia"
biohotel,sost,"Albergo rispettoso dell'ambiente naturale, costruito secondo i criteri della bioarchitettura.","[tit.] Biohotel, la vacanza ecosostenibile rivoluziona il business dal cibo all'habitat [testo] […] Ma cosa rende un hotel eco? Oltre ai principi della bioedilizia e all'utilizzo di materiali naturali, ci sono almeno 4 le caratteristiche che definiscono un biohotel: consumo energetico e di acqua responsabile, gestione dei rifiuti e l'utilizzo di prodotto ecologico. (Christian Benna, Repubblica, 14 febbraio 2011, Affari & Finanza, p. 54).","Tipo: Prestito / Inglese, Formanti: bio- 3 [Naturale, ecologico.], hotel (inglese)"
bioindustria,sost,Industria che produce alimenti biologici.,"Bioaesis, azienda di Jesi in provincia di Ancona che opera nel settore delle biotecnologie con applicazioni in farmacologia e medicina, agricoltura e bioindustria, sta registrando tassi di crescita molto alti a livello mondiale. Attualmente ricerca figure da inserire nell'assistenza clienti con competenze in bio-tecnologie e nel settore della medicina molecolare e predittiva. (Fausta Chiesa, Corriere della sera, 27 febbraio 2009, p. 46, Professioni).","Tipo: Confissazione / Prefissoide, Formanti: bio- 3 [Naturale, ecologico.], industria"
bioinformatico 1,sost,Chi studia le applicazioni dell'informatica ai settori della biologia e della medicina.,"Meno noto ad esempio è il nome di Cesare Furlanello, trentino, 51 anni, un bioinformatico che crea algoritmi di analisi e previsione: dalla distribuzione dei casi di tumore ai rischi di incidenti stradali fino alla presenza sul territorio di bombe inesplose della Seconda Guerra mondiale. (Edoardo Segantini, Corriere della sera, 25 febbraio 2012, p. 45, Cronache).","Tipo: Confissazione / Prefissoide, Formanti: bio- 1 [Rapporto che lega scienze, discipline, concezioni del mondo e della società ai fenomeni biologici.], informatico"
biologico,sost,"Prodotto alimentare biologico, proveniente da agricoltura o allevamento biologici; settore della coltivazione o dell'allevamento di prodotti che rispettano i principi ecologici e di tutela dell'ambiente.","Sempre più biologico sulle tavole degli italiani. A guidare la classifica delle regioni più attente alla genuinità dei prodotti l'Emilia Romagna, prima per numero di mense scolastiche parzialmente o totalmente convertite al bio e per ristoranti di soli prodotti naturali. (Rosalba Reggio, Sole 24 Ore, 20 agosto 2007, p. 13, Economia e Imprese). ** Nel carrello della spesa degli italiani aumenta solo il biologico che fa segnare un aumento del 6,1 per cento nel primo semestre dell'anno, in netta controtendenza con il calo del 3 per cento dei consumi alimentari registrato nelle stesso periodo. Lo rende noto Coldiretti in occasione della XIII «Biodomenica», la campagna nazionale di promozione e di informazione sull'alimentazione biologica (Sicilia, 8 ottobre 2012, p. 5, I Fatti).","Tipo: Transcategorizzazione, Formanti: biologico"
biomarcatore,sost,"Sostanza organica che, presente o immessa in un tessuto, rivela eventuali alterazioni del tessuto stesso, per mezzo di una traccia visibile.","Le alterazioni neurobiologiche sono le prime a comparire, sostenute da specifici biomarcatori: deficit metabolico (consumo alterato di glucosio) e depositi di amiloide nei neuroni con diminuzione della stessa nel liquor spinale, atrofia di strutture importanti quali l'ippocampo almeno cinque anni prima della comparsa dei sintomi. (Mariapaola Salmi, Repubblica, 18 settembre 2012, p. 43). ** «Quest'ultimo fenomeno oggi può essere diagnosticato precocemente grazie a nuovi biomarcatori che consentono di fare una diagnosi tempestiva e di pronosticare situazioni a alto rischio. All'occorrenza può addirittura diagnosticare una disfunzione renale acuta 24-48 ore prima che questa si verifichi in maniera evidente» [Giorgio Battaglia riportato da Angelo Torrisi]. (Sicilia, 27 maggio 2013, p. 9, Società).","Tipo: Confissazione / Prefissoide, Formanti: bio- 2 [Relativo alla scienza della biologia.], marcatore"
biometano,sost,"Gas combustibile ricavato dalla decomposizione di sostanze organiche in assenza di ossigeno, che contiene un'elevata percentuale di metano e risulta meno inquinante per l'ambiente.","[tit.] Il biometano si ricava dall'elettricità e poi siripulisce con i batteri [testo] Fare il pieno agli autobus con un biometano di origine insolita, ottenuto come sottoprodotto di energia elettrica in eccesso, a sua volta ricavata da fonti rinnovabili. Detto così il progetto «+Gas» può sembrare arzigogolato, e magari lo è, però ha vinto un bando della Regione Emilia-Romagna per le soluzioni energetiche innovative. (Lui[gi] Gra[ssia], Stampa, 6 febbraio 2019, Tuttoscienze, p. 30).","Tipo: Confissazione / Prefissoide, Formanti: bio- 3 [Naturale, ecologico.], metano"
biopirateria,sost,Appropriazione indebita di materiale biologico a fini commerciali.,"L'India ha denunciato per biopirateria, prima volta nella storia, la multinazionale Monsanto che prenderebbe, «illegalmente», le piante locali per produrne specie geneticamente modificate. (Roberto Suozzi, Repubblica, 4 ottobre 2011, p. 43).","Tipo: Confissazione / Prefissoide, Formanti: bio- 2 [Relativo alla scienza della biologia.], pirateria"
biopolitica,sost,"Strategia politica ed economica mirata a intervenire sui processi vitali, secondo le teorie elaborate da Michel Foucault negli anni Settanta.","Ma se il femminismo ha colto come centrale nel condizionamento della vita di donne e uomini il potere della biopolitica, se è stato anticipatore e svelatore, può oggi, nella crisi, essere salvifico? (Isabella Peretti, Liberazione, 30 ottobre 2007, p. 3, Cultura). ** «L’accoglienza del fratello presuppone quella del nascituro. Se ci si abitua a soppri­mere la vita, poi non si frena la violenza. Si ab­bassano i livelli politici, di giustizia e solida­rietà. La biopolitica, insomma, presuppone la bioetica» [Elio Sgreccia intervistato da Gianni Santamaria]. (Avvenire, 16 febbraio 2013, p. 3, La scelta di Benedetto).","Tipo: Confissazione / Prefissoide, Formanti: bio- 1 [Rapporto che lega scienze, discipline, concezioni del mondo e della società ai fenomeni biologici.], politica"
bioscanner,sost,"Marchio di fabbrica di uno strumento elettronico che digitalizza la morfologia e la consistenza dei tessuti organici, descrivendone le diversità strutturali.","La sua [di Clarbruno Vedruccio] macchina si chiama bioscanner, il nome commerciale è Trimprob, è in uso in decine di ospedali italiani: dal San Raffaele di Milano al Sant'Andrea di Roma. (Flavia Amabile, Stampa, 5 luglio 2010, p. 16).","Tipo: Confissazione / Prefissoide, Formanti: bio- 2 [Relativo alla scienza della biologia.], scanner (inglese)"
biosicurezza,sost,I criteri che garantiscono la sicurezza nella produzione e nel commercio di cibi o animali geneticamente modificati.,"Gli interventi di Maria Lodovica Gullino […], Fausto Pedrazzini […], Marco Uguzzoni […] hanno posto in evidenza come la «biosicurezza» stia diventando uno dei temi più importanti per la comunità internazionale. (Italia Oggi, 26 marzo 2011, p. 24). ** [tit.] La biosicurezza entra nel piatto [testo] [...] «La biosicurezza agro-alimentare è un campo di ricerca relativamente recente in Europa -- precisa John Mumford, dell'Imperial College di Londra, specialista di analisi del rischio e tra i protagonisti del progetto --. La maggior parte delle esperienze su questo tema sono state infatti condotte negli Usa, in Nuova Zelanda e in Australia. Ma tutti potrebbero essere dei potenziali bersagli». (Francesca Cerati, Sole 24 Ore, 15 luglio 2012, Nòva24, p. 45). ** Anche se al momento tutti i controlli effettuati su altri allevamenti hanno dato esito negativo, l’Unità di crisi ha deciso a scopo precauzionale di estendere le zone sottoposte a controllo sanitario anche all’alto Ferrarese e al basso Polesine e di rafforzare la vigilanza veterinaria negli allevamenti nonché le misure di biosicurezza. (Avvenire, 20 agosto 2013, p. 13, Oggi Italia).","Tipo: Confissazione / Prefissoide, Formanti: bio- 4 [Relativo alle biotecnologie.], sicurezza"
biotech,sost,Il settore delle biotecnologie; ad esso relativo.,"Puntare sul biotech, per l'Italia, potrebbe essere di grande interesse, come ha confermato Alessandro Sidoli, presidente di Assobiotec. «Il settore biotecnologico può essere un volano per la crescita del Paese, nonostante le difficoltà -- è stato il suo commento». (Quotidiano Nazionale, 9 luglio 2012, p. 35).","Tipo: Prestito / Inglese, Formanti: bio- 4 ENG (inglese), tech (inglese)"
bioterroristico,agg,"Relativo al bioterrorismo, al terrorismo che si serve di armi chimiche e batteriologiche; relativo alle paure suscitate nei confronti delle biotecnologie e agli allarmi di tipo terroristico che le fomentano.","«Gli effetti sociali -- dice [John] Mumford -- sono importanti sia per le comunità che dipendono da colture specifiche, sia per le comunità altamente dipendenti. Che diventerebbero obiettivi particolarmente vulnerabili. Ma l'interruzione della filiera alimentare in seguito a un evento bioterroristico potrebbe influenzare, per paura, il comportamento dei consumatori anche verso altri prodotti correlati, anche se non direttamente coinvolti». (Francesca Cerati, Sole 24 Ore, 15 luglio 2012, Nòva24, p. 45).","Tipo: Suffissazione / Denominale, Formanti: bioterrorismo, -istico"
bipartisanship,sost,"Nel linguaggio politico, cooperazione tra parti politiche opposte, maggioranza e opposizione, in merito a rilevanti questioni di interesse nazionale; con accezione ironica o negativa, volontà di condizionamento delle scelte della maggioranza operato dall'opposizione su questioni di rilevante interesse nazionale.","Il presidente [Barack Obama] ha scoperto che la bipartisanship in politica «resiste al massimo tre minuti e il tempo di un sondaggio» come ha detto l'ex stratega di Clinton, James Carville. Soprattutto quando un capo del governo deve consumare il proprio tempo nella bonifica della palude ereditata dal predecessore, dall'Iraq all'Afghanistan, dal naufragio dell'economia all'acqua putrida di Guantanamo. (Vittorio Zucconi, Repubblica, 16 maggio 2009, p. 15, Politica estera).","Tipo: Prestito / Inglese, Formanti: bipartisanship"
bipartitista,sost,Chi o che sostiene la necessità di aggregare il consenso politico attorno a due soli grandi partiti.,"la scena britannica è davvero un «caso di scuola». […] Dove i flussi di migrazione sono già bloccati e lo «scontro di civiltà» già vissuto, con i Tories che appaiono anzi più «liberali», per non parlare dei LibDem. Dove però non esiste sinistra «radicale» nel sistema della rappresentanza, tra i più evocati dai «bipartitisti». Dove, di converso, fuori dal Parlamento «alternative» di sinistra han cercato d'organizzarsi, «neo-socialiste» o radicalissime, iper-identitarie o «ibride»: tutte marginali. (Anubi D’Avossa Lussurgiu, Liberazione, 3 maggio 2008, p. 2, Primo Piano).","Tipo: Prefissazione, Formanti: bi-, partitista"
bipolarista,sost,Chi o che sostiene o è favorevole a una politica che fa riferimento a due grandi schieramenti opposti.,"questo renderà possibile (a meno di exploit di un partito che arrivi al 45%) o il formarsi di maggioranze con partiti minori affini (nel caso del Pd, Idv e Sel e del Pdl la Lega), o con un partito centrista (Pdl o Pd con l'Udc) o di una grande coalizione tra i due principali partiti oppure, come oggi, fra i maggiori tre. Ipotesi diversissime, che preoccupano i bipolaristi convinti dell'uno o dell'altro schieramento, (Paola Di Caro, Corriere della sera, 29 aprile 2012, p. 14, Primo Piano). ** Ovviamente mai bipolaristi, i Democristiani neppure erano interessati a una legge elettorale in grado di favorire l’alternanza che, notoriamente, diventa più facile se il sistema dei partiti si approssima al bipolarismo. Tuttavia, se il Mattarellum non fosse (stato) un sistema elettorale tre quarti maggioritario applicato in collegi uninominali, la comparsa del bipolarismo sarebbe stata alquanto improbabile. (Gianfranco Pasquino, Corriere della sera, 5 gennaio 2017, p. 29, Analisi & commenti).","Tipo: Suffissazione / Deaggettivale, Formanti: bipolare, -ista"
birraiolo,sost,"(Scherz.) Chi o che produce, vende o consuma birra.","«Qui non si vive» o quanto meno «non di dorme più», denunciano da anni gli abitanti del quartiere, il quadrilatero di palazzi signorili tra Porta Romana e la Besana. Il mercoledì notte, insonnia tutto l’anno. In estate si aggiungono i deejay non autorizzati, le borse-frigo per gli alcolici, gli spacciatori con il fumo in tasca e i «birraioli» abusivi. (Armando Stella, Corriere della sera, 9 aprile 2009, Cronaca di Milano, p. 6).","Tipo: Suffissazione / Denominale, Formanti: birra, -aiolo"
birrofilo,sost,(Scherz.) Amante della birra; che esalta il consumo di birra.,"I birrofili sono una comunità speciale. Quando parlano del loro oggetto d'amore, la birra artigianale, usano termini come folgorazione, appagamento, scoperta, piacere e, prevedibilmente, innamoramento. In suo nome fanno scelte importanti. (Antonella Gaeta, Repubblica, 11 gennaio 2013, Bari, p. XVII).","Tipo: Confissazione / Suffissoide, Formanti: birra, -filo"
biscardata,sost,"(Scherz. Iron.) Atteggiamento, presa di posizione, commento e analisi alla maniera del conduttore televisivo Aldo Biscardi.","Venticinque anni di biscardismo -- e di biscardate -- non si cancellano in un colpo e chissà se ogni televisione ha il calcio che si merita. (Nanni Delbecchi, Messaggero, 19 giugno 2006, p. 27, Sport).","Tipo: Suffissazione / Denominale, Formanti: Biscardi (Aldo), -ata 1 [valore iron. spreg.]"
biscardismo,sost,"(Scherz. Iron.) Modo di impostare e condurre un programma televisivo proprio di Aldo Biscardi, o che a lui si richiama.","Ecco altro tema su cui discutere seriamente. Il biscardismo che pare esista solo in Italia: se una massa di facinorosi il lunedì dibattono animosamente di ingiustizie subite dalla squadra del cuore per errori arbitrali, per sudditanze psicologiche di questi ultimi verso questa o quella squadra, che abitualmente fanno un po' ridere perché a evidenziarle non sono il Livorno il Siena o il Lecce, ma le solite note che dovrebbero godere in teoria di par condicio nei favori arbitrali. (Repubblica, 15 aprile 2005, p. 10).","Tipo: Suffissazione / Denominale, Formanti: Biscardi (Aldo), -ismo"
biscardizzato,agg,Modellato sulla maniera di condurre gli spettacoli televisivi propria di Aldo Biscardi.,"[tit.] [Ignazio] Marino biscardizzato al Processo del lunedì [testo] [...] Ormai il sindaco di Roma vive in sovraesposizione mediatica: Marino ciclista, Marino donatore di sangue, Marino salvifico, Marino biscardizzato. (Aldo Grasso, Corriere della sera, 18 settembre 2013, p. 71, Pay Tv).","Tipo: Suffissazione / Denominale, Formanti: Biscardi (Aldo), -izzato"
bistellato,sost,Segnalato con due stelle in una guida gastronomica.,"[tit.] Il bistellato torinese sulle tendenze del momento. «Gli unici che dobbiamo temere sono i cinesi» (Mattino, 7 maggio 2014, p. 44). ** Se Bologna potrebbe risvegliarsi dal torpore, a Milano proprio non si dorme. Nella città italiana a più alta concentrazione di cuochi, si attende l'arrivo di Enrico Bartolini, in uscita dal Devero di Cavenago: il bistellato Michelin -- con la terza «nelle mani», secondo molti critici -- starebbe per aprire un locale gourmet in centro, mentre si installerebbe a Bergamo con un bistrot. (M[aurizio] Ber[tera], Giornale, 20 febbraio 2016, p. 26, Stile).","Tipo: Prefissazione, Formanti: bi-, stellato"
bizona,agg,Relativo a due zone; con riferimento a un impianto di climatizzazione per automobili che può essere azionato separatamente nella zona anteriore e posteriore dell'auto.,"Il «clima» automatico bizona e il navigatore satellitare sono di serie anche nell'allestimento «base». (Libero, 9 ottobre 2011, p. 27, Motori).","Tipo: Prefissazione, Formanti: bi-, zona"
black-bloc,loc nom,"Contestatore violento della globalizzazione, che indossa solitamente abiti neri e agisce con il volto coperto, in gruppi organizzati per la guerriglia urbana; per metonimia, il gruppo di cui forma parte.","Un fenomeno analogo lo vedo anche nel Regno Unito. La protesta che dilaga non è più spiegata dall’uccisione di un giovane. Giovani senza prospettive cominciano a diventare vandali. Non sono black-bloc, sono ragazzi dei sobborghi che scaraventano sulle città la loro rabbia» [Giuliano Amato intervistato da Alessandro Barbano]. (Messaggero, 10 agosto 2011, p. 3, Primo Piano). ** [tit.] E il black bloc chiese a una signora: niente foto [testo] […] Un black bloc si stacca dal plotone: è alto, robusto. Mette paura. Almeno così sembra. Attraversa la strada e raggiunge una donna, una manifestante, che riprende la scena con il telefonino. «Scusi signora -- le dice -- per favore può smetterla di fotografarci?». Il tono è stranamente gentile, cozza con il suo aspetto da professionista della guerriglia urbana. La «fotografa» non è altrettanto cordiale. «E perché avrei dovuto esserlo?», dirà più tardi. «Questi qui stavano rovinando la manifestazione». Al black bloc nemmeno glielo spiega. «Non rompere -- gli dice -- fotografo quello che mi pare». (R[inaldo] Fr[ignani], Corriere della sera, 20 ottobre 2013, p. 3, Primo Piano). ** Milano è in bilico tra speranza e paura, tra la voglia di stupire e i timori sulla sicurezza. La cattiveria globale ha concentrato in centro e davanti al sito espositivo i duri del movimento antagonista: l’allarme per i black bloc è alto, il timore di disordini anche. Ma la città guarda altrove, da tempo ha cambiato umore, è più viva, aperta, internazionale, è diventata un incubatore di tendenze, come scrive il «New York Times», un luogo dove non si può non esserci nel 2015. (Giangiacomo Schiavi, Corriere della sera, 1 maggio 2015, p. 1, Prima pagina). ** I black bloc lanciano sassi e molotov, una delle quali colpisce un blindato dei carabinieri. Gli agenti, in assetto antisommossa, rispondono con i lacrimogeni, ma i violenti non si fermano. Auto e cassonetti vengono dati alle fiamme mentre tra gli abitanti del quartiere si scatena il panico: (Gerardo Ausiello, Messaggero, 12 marzo 2017, p. 2, Primo Piano).","Tipo: Prestito / Inglese, Formanti: black (inglese), bloc (inglese)"
blacklist,loc nom,"Lista nera, libro nero; a essi relativo.","[tit.] La black list blocca i professionisti [testo] Tutti i soggetti tenuti agli adempimenti antiriciclaggio […] dovranno astenersi, per il futuro, da rapporti continuativi, operazioni o prestazioni professionali di cui siano direttamente o indirettamente parte società fiduciarie, trust, società anonime o controllate attraverso azioni al portatore aventi sede in stati «black list» che dovranno essere individuati con un decreto del ministero dell'Economia. (F. Fa., Sole 24 Ore, 6 giugno 2010, p. 20, Norme e Tributi). ** E nell'incontro alla Camera, durato oltre due ore, le cose sono andate ben diversamente. Perché [Beppe] Grillo è partito duro, annunciando la pubblicazione sulla rete dei dissidenti: una vera e propria «black list», che non è piaciuta a molti parlamentari. Alla fine ha dovuto cambiare idea: «Non ci saranno né liste nere né liste grigie». (Alessandro Trocino, Corriere della sera, 10 maggio 2013, p. 12, Primo Piano). ** La Finanza spesso ricorre all'elenco dei clienti per verificare se sono presenti nella black list antiterrorismo. Nel 2014 le Fiamme gialle hanno sviluppato 48.200 deleghe d'indagine, di cui 37.680 concluse, in materia di criminalità economico finanziaria. (Giancarlo Mariani, Giornale, 3 novembre 2015, Milano Cronaca, p. 9).","Tipo: Prestito / Inglese, Formanti: black (inglese), list (inglese)"
blairiano,sost,"Sostenitore di Tony Blair, già premier britannico; relativo a Tony Blair.","Ed-the-Red (Ed-il-Rosso, come lo chiama la stampa britannica non di sinistra: ma lui respinge l'etichetta come «stantia e anche stupida») sembra disposto a tenere la porta aperta anche ai «blairiani», pur ribadendo che la sua vittoria rappresenta la fine del New Labour che Tony Blair aveva lanciato al successo nel 1997. (Giornale, 27 settembre 2010, p. 13, Esteri). ** [Rebekah Wade] era laburista blairiana, si è convertita al laburismo di Gordon Brown, adesso è un'accanita supporter del conservatore David Cameron. Va dove la porta il cuore. (Fabio Cavalera, Corriere della sera, 7 luglio 2011, p. 19, Esteri).","Tipo: Suffissazione / Denominale, Formanti: Blair (Tony), -(i)ano"
blairismo,sost,"La strategia politica di Tony Blair, premier britannico dal 1997 al 2007.","stando in mezzo a questa platea, di Pd se ne vedono almeno due e non sembra che si stiano neanche troppo simpatici. [...] c'è quello, renziano, che sbuffa rumorosamente quando qualcuno dal palco condanna le aperture dei negozi il primo maggio o demonizza il blairismo di certa sinistra. «Per me essere paragonato a Blair è un onore perché è stato un riformista», attacca [Matteo] Renzi. (Simona Poli, Repubblica, 1 aprile 2012, Firenze, p. VII).","Tipo: Suffissazione / Denominale, Formanti: Blair (Tony), -ismo"
blairista,sost,Chi o che si richiama alla stategia politica politica di Tony Blair.,"La prima invenzione di [Gordon] Brown è un gioco d'azzardo: ha nominato Ministro del Business Peter Mandelson, uno dei fondatori del New Labour, una delle figure più controverse dell'era blairista, noto come il Principe delle Tenebre per la sua abilità di costruire trame politiche, costretto già due volte alle dimissioni per scandali veri e presunti. (Guido Santevecchi, Corriere della sera, 4 ottobre 2008, p. 15, Esteri). ** C'è il ministro per la Casa, la blairista di ferro Margaret Beckett, che ha scelto come assistente speciale il marito ottantenne Leo. Il capo del Democratic Unionist Party Peter Robinson e la moglie Iris, eletta nella stessa lista, sono riusciti a sistemare, tra uno staff e l'altro, il figlio, la figlia, il genero e la nuora. (Francesca Paci, Stampa, 8 marzo 2009, p. 14, Estero).","Tipo: Suffissazione / Denominale, Formanti: Blair (Tony), -ista"
Blair-pensiero,loc nom,La strategia politica del premier britannico Tony Blair.,"Il rapido quanto risoluto intervento nei conflitti civili di quei due Paesi ebbe esito spettacolarmente positivo. In Serbia, si passò dalla pulizia etnica alle elezioni. Nella Sierra Leone, dalle decapitazioni alla democrazia. Nel Blair-pensiero, quindi, la dottrina dell'interventismo liberale o umanitario era giunta a piena maturazione già un anno prima della distruzione del World Trade Centre. (Niall Ferguso, trad. di Enrico Del Sero, Corriere della sera, 6 maggio 2007, p. 30).","Tipo: Composizione / Nome+nome, Formanti: Blair (Tony), pensiero"
blocca-prezzi,agg,Finalizzato a impedire l'aumento dei prezzi.,"«Vogliamo affiancare all'offerta zero packaging anche quella di prodotti tipici, locali, per un menù a chilometri zero» [...] «Una serie di iniziative volte a frenare la crisi dei consumi. Da una parte lanciamo campagne blocca prezzi, dall'altra allentiamo il caro vita con iniziativa ecologiche» [Paolo Palomba riportato da Christian Benna]. (Repubblica, 1 dicembre 2008, Affari & Finanza, p. 62).","Tipo: Composizione / Verbo+nome, Formanti: bloccare, prezzo"
blocca-processi,agg,Che si propone di arrestare lo svolgimento di processi giudiziari.,"All’origine di tutto, sintetizza l’autodifesa, non è il lodo Alfano ma l’emendamento blocca-processi che il governo aveva inserito (senza la necessaria autorizzazione preventiva del Colle) nel decreto sulla sicurezza. Dopo il voto del Senato, [Giorgio] Napolitano rilevò che quell’emendamento era anticostituzionale e, in quanto tale, non lo avrebbe potuto promulgare. L’esecutivo prese atto e scelse di imboccare la strada del lodo Alfano, sentendosi indicare un preciso orientamento dagli uffici tecnici di Napolitano: la sentenza con cui la Consulta aveva cassato nel 2004 il lodo Schifani, una sorta di «antenato» della legge che ha preso il nome dell’attuale ministro della Giustizia. (Marzio Breda, Corriere della sera, 13 ottobre 2009, p. 6, Primo Piano).","Tipo: Composizione / Verbo+nome, Formanti: bloccare, processo"
blocca-tariffe,agg,Finalizzato a impedire l'aumento delle tariffe nei servizi di pubblica utilità.,"L'aumento della Tarsu (tassa smaltimento rifiuti) da 0,33 a 0,35 euro a metro quadrato ha sollevato le prime obiezioni di [Annie] Merivot: «Perché il decreto blocca-tariffe non si applica laddove il servizio è gestito dalla Comunità montana? Perché aumentiamo per adeguarci alle esigenze di questo ente? Noi cerchiamo di contenere le spese per rispettare il Patto di stabilità. Dal canto suo, quali strategie ha adottato la Comunità montana per abbattere i costi?». (Stampa, 17 gennaio 2009, Aosta, p. 59).","Tipo: Composizione / Verbo+nome, Formanti: bloccare, tariffa"
blocco blu,loc nom,Gruppo di contestatori violenti della globalizzazione.,"su alcuni impermeabili campeggiano i simboli del Reparto mobile: simboli in alcuni casi contraffatti e in altri veri, forse «trofei» di precedenti scontri. Ma l’entrata in scena così netta del blocco blu -- secondo la Digos -- non è soltanto una provocazione. È anche un disegno politico: affermarsi rispetto agli altri centri sociali come forza di maggior rilievo e fare proselitismo. (Cristiana Mangani, Messaggero, 13 aprile 2014, p. 5, Primo Piano).","Tipo: Calco lessicale / Nome+aggettivo, Formanti: blocco, blu"
blocco nero,loc nom,"Gruppo di contestatori della globalizzazione, tra i più radicali e violenti, che partecipano a manifestazioni di piazza con abiti neri e il volto coperto.","Si dicono contro lo sfruttamento e il consumismo, ma utilizzano computer e telefonini di ultima generazione per diffondere il loro credo rivoluzionario. L’uso sistematico della devastazione e del vandalismo è finalizzato ad accendere i riflettori sugli obiettivi ideologici. Le loro origini sono negli Stati Uniti quando il «blocco nero» scese in piazza contro la prima guerra in Iraq nel lontano 1991. Grazie al network anarchico i black bloc sono divenuti transnazionali e sono entrati violentemente in scena contro i vertici delle organizzazioni internazionali. (Maurizio Piccirilli, Tempo, 16 ottobre 2011, p. 8, Primo Piano). ** «Siamo in ventimila», esulta il sindaco Giuliano Pisapia quando il corteo partito da piazzale Cadorna, attorno alle 18, arriva alla nuova darsena, dov’è stato allestito un piccolo palco. «I delinquenti e gli utili idioti hanno impedito il confronto democratico, ma Milano ha saputo reagire. Nessuno deve toccare la città, perché altrimenti si ribella», dice alla folla il primo cittadino che, alla guida della manifestazione “Nessuno tocchi Milano”, assieme a rappresentanti della giunta ed esponenti del Pd, come il sottosegretario alle Riforme Ivan Scalfarotto, ha percorso a ritroso con la gente il tragitto in cui “blocco nero” ha messo a ferro e fuoco auto, negozi, banche. (M. R. T., Messaggero Veneto, 4 maggio 2015, p. 6). ** a distanza di 16 anni da quelle ore di violenza e terrore, si è scoperto che Rod [Richardson] non era un manifestante del blocco nero, bensì un agente infiltrato della polizia londinese. (Cristiana Mangani, Messaggero, 16 aprile 2017, p. 14, Cronache).","Tipo: Calco lessicale / Nome+aggettivo, Formanti: blocco, nero"
blog,sost,"Diario telematico; sito web personale nel quale si raccolgono pensieri e opinioni dell'autore e dei visitatori, notizie, rassegne di informazioni.","Peccato però che nei Paesi democratici non sia stata ancora trovata un’alternativa alla rappresentanza sindacale, a meno di avviarsi sui sentieri populisti di un’utopica democrazia diretta fatta di sondaggi sui blog e di consultazioni on line (cosa effettivamente realizzata da Renzi nella fase preparatoria della legge sulla 'buona scuola'), in cui però non si capisce di chi e di quante persone certi pareri lanciati nella rete siano rappresentativi. (Roberto Carnero, Avvenire, 15 dicembre 2016, p. 3, Idee). ** [tit.] Un blog fa litigare le toghe [testo] Si combatte una sorprendente battaglia tra avvocati all’interno del processo per la strage della Torre Piloti. Tutto per colpa di un blog (almeno in apparenza). (Marco Preve, Repubblica, 17 gennaio 2017, p. 12).","Tipo: Prestito / Inglese, Formanti: blog (inglese)"
blogger,sost,Autore o autrice di blog.,"La meritocrazia si paga. E Google non bada a spese. L’unico a cui è andata male è l’ingegnere che aveva girato a un blogger l’email interna in cui si parlava degli aumenti del 10% (Eric Schmidt l’ha licenziato in tronco). (Massimo Sideri, Corriere della sera, 21 novembre 2010, p. 32, Idee & opinioni). ** Sembra di essere al Cairo all'inizio della primavera araba. E invece siamo a Mosca, con freddo polare e shabka. È la Russia, non l'Egitto, ma da quando Vladimir Putin e il suo partito, Russia unita, sono arretrati di 15 punti alle elezioni legislative di domenica scorsa, le manifestazioni che si moltiplicano intorno alla Piazza Rossa fanno entrare in scena, com'era successo con le proteste che avevano portato alla caduta di Hosni Mubarak, una nuova generazione politica educata, formata e mobilitata da Internet. Come al Cairo, i loro eroi sono giovani blogger. (Bernardo Guetta, Repubblica, 8 dicembre 2011, p. 39, R2). ** Infine «Il sogno di scrivere» di Roberto Cotroneo. Non soltanto un critico letterario di prima grandezza, uno di quelli che non regalano mai nulla a nessuno; Cotroneo è anche uno scrittore di rara eleganza, un poeta raffinato e un blogger colto. Questo suo libro affascina per come sia meravigliosamente scritto, ma anche perché è di difficile catalogazione. (Igor Traboni, Giornale d'Italia, 3 agosto 2014, p. 10, Cultura). ** [tit.] Pakistan, scoppia la rabbia / Scomparsi cinque attivisti / Giallo sui blogger e oppositori, folla in piazza [testo] [...] Il 4 gennaio, nel capoluogo della provincia del Punjab, Lahore, si sono perse le tracce di due cugini, Waqas Goraya e Aasim Saeed, entrambi blogger di tendenze marxiste. (Stefano Vecchia, Avvenire, 13 gennaio 2017, p. 22, Mondo).","Tipo: Prestito / Inglese, Formanti: blog (inglese), -er (inglese)"
bloggeristico,agg,"Dei blog telematici, relativo al mondo dei blog.","nel blog (e negli altri neologismi dipendenti da questo, blogger, bloggeristico, sino alla fantastica blogtiquette) sembra essersi compiuto il vero destino di Internet, forse il suo karma: dare alla vox clamans in deserto la possibilità di strutturarsi e di essere raggiungibile, sino a che il deserto diventi meno deserto. (Stefano Bartezzaghi, Repubblica, 29 maggio 2009, p. 47).","Tipo: Suffissazione / Denominale, Formanti: blogger (inglese), -istico"
bloggista,sost,Utente della rete telematica che si dedica a compilare un blog o partecipa alle discussioni che vi si tengono.,"Ma care signore di sangue caliente non è una novità, lo avevano già fatto le sorelle [Paris e Nicky] Hilton: si sbaciucchiavano pure loro, in una comoda limousine, finendo poi online per la felicità di tutti i blogghisti. (Bruna Magi, Libero, 20 gennaio 2008, p. 21). ** «Missione compiuta, Sarah Palin», ha scritto il bloggista del «Daily Kos» Markos Moulitsas, riferendosi all'appoggio dato dalla ex candidata vicepresidente a una ventina di membri dei Tea Party durante l'ultima campagna: uno era in corsa nel distretto della Giffords in Arizona, e di conseguenza la deputata in carica veniva indicata nel suo web come una avversaria «nel mirino». (Glauco Maggi, Stampa, 10 gennaio 2011, p. 5, Estero). ** Raffreddore, allergia o droga? [...] Una «tirata di coca» -- come sostenuto malignamente da alcuni sui social -- prima del confronto televisivo sembra poco probabile, visto lo stile di vita del miliardario newyorchese, completamente astemio e germofobico. Un tic nervoso come avanzato da una bloggista, che faceva notare come abnche altre volte [Donald J.] Trump aveva tirato su col naso durante i comizi? (Loretta Bricchi Lee, Avvenire, 28 settembre 2016, p. 4, Primo piano).","Tipo: Suffissazione / Denominale, Formanti: blog (inglese), -ista"
blogosfera,sost,Settore del World wide web relativo ai siti telematici di interesse personale.,"La gerarchia delle fonti anche in Italia sta subendo una rivoluzione: prima viene internet, poi la televisione e i giornali. Simone Bressan è un giovane liberal-conservatore, un blogger che da anni anima la rete. La blogosfera è piena di uomini e donne come lui. Parliamo di migliaia di persone, un movimento che attraverso la rete può cambiare tutto. (Mario Sechi, Tempo, 18 giugno 2011, p. 1, Prima pagina). ** Perché a Wolf Blitzer della Cnn [Willard Mitt Romney] ha dichiarato che è Mitt il suo primo nome, lo scorso novembre, scatenando la curiosità ostile e le domande scomode della blogosfera? (Guido Moltedo, Europa, 2 febbraio 2012, p. 1, Prima pagina). ** Dietro agli atti quotidiani di papa Francesco, che si mantengono in vetta alla classifica delle notizie religiose più frequenti nella blogosfera ecclesiale, ha ripreso quota in questi giorni, con una media del 15% dei titoli, il tema 'cattolici e biopolitica', in virtù del ritorno al centro del dibattito pubblico del disegno di legge sulle unioni civili e sulla stepchild adoption (Guido Mocellin, Avvenire, 22 gennaio 2016, p. 2, Idee).","Tipo: Adattamento, Formanti: blog (inglese), sfera"
blogtiquette,sost,Le buone maniere che regolano i rapporti tra coloro che hanno un blog telematico.,"nel blog (e negli altri neologismi dipendenti da questo, blogger, bloggeristico, sino alla fantastica blogtiquette) sembra essersi compiuto il vero destino di Internet, forse il suo karma: dare alla vox clamans in deserto la possibilità di strutturarsi e di essere raggiungibile, sino a che il deserto diventi meno deserto. (Stefano Bartezzaghi, Repubblica, 29 maggio 2009, p. 47).","Tipo: Prestito / Inglese, Formanti: blog (inglese), étiquette (francese)"
blook,sost,Libro a stampa che ha origine da un blog telematico.,"L'ultimo ingrediente mancante è il blog, il diario in rete. I cui post, raccolti in volume da stampare a richiesta magari tramite servizi come l'americana Lulu.com (esiste anche la versione italiana), hanno creato il neologismo «blook». Sino a tutti gli anni Novanta, i blooks erano i falsi libri messi in bella vista sugli scaffali dai negozianti di mobili. Il blogger americano Tony Pierce, secondo Wikipedia, è stato l'autore nel novembre del 2002 del primo blook propriamente detto, che raccoglieva i post del suo sito Tonypierce.com. (Antonio Dini, Sole 24 Ore, 10 maggio 2007, Nòva24, p. 9).","Tipo: Prestito / Inglese, Formanti: blook (inglese)"
blue-collar,loc nom,"Colletto blu, tuta blu; per antonomasia, operaio.","Dove i «blue-collar» sono forti, Hillary [Clinton] ha sempre vinto. Ma il cantore della classe operaia, il rocker Bruce Springsteen, proprio in settimana ha elogiato e appoggiato [Barack] Obama. Il «Boss» non vota alla Convention, ma il colpo per l’immagine di Obama è niente male. (Alberto Simoni, Avvenire, 20 aprile 2008, p. 26, Oggi Continenti). ** La sfida più importante per [Donald J.] Trump? «Ha vinto col voto dei blue collars e di chi ha perso il lavoro. I disoccupati aumentano mentre paradossalmente aumenta la produzione. Come mai? Perché i robot fanno il lavoro che prima facevano migliaia di operai. [...] Il lavoro è andato. It's gone. Questo è il problema per Trump. La gente si chiede dove sia finito l'American dream. Barack Obama ha introdotto una paga oraria minima, ma tanto resta da fare» [John Phillips intervistato da Maria Latella]. (Messaggero, 11 novembre 2016, p. 5, Primo Piano).","Tipo: Prestito / Inglese, Formanti: blue (inglese), collar (inglese)"
Bluetooth,sost,"Marchio registrato della tecnologia di comunicazione senza fili usata nei settori dell'informatica e della telefonia mobile per mettere in collegamento, a breve distanza, dispositivi elettronici di vario genere; dotato di tale tecnologia o a essa relativo.","Tutto il computer è inserito in una cuffia Bluetooth, simile a quelle con microfono integrato. (Cristina Pellecchia, Corriere della sera, 25 maggio 2009, Corriere Economia, p. 33). ** Chi non riesce a dormire bene invece può ricorrere a Zeo Sleep Manager: basta coricarsi con l'apposita fascia e questa trasmetterà via bluetooth informazioni sui cicli di sonno leggero e profondo, che saranno accuratamente elaborate e registrate. «Queste novità incidono sul rapporto tra medico e paziente, permettendo di migliorarlo -- afferma Filippo Zerboni, radiologo presso l'U.O. di Radiodiagnostica dell'Ospedale di Saronno (Va) -- ma possono anche diventare dannose se utilizzate impropriamente dal paziente che non è in grado di comprendere i contenuti sviluppati per essere fruiti da professionisti». (Vanessa Cappella, Repubblica, 29 novembre 2011, p. 38, Salute).","Tipo: Prestito / Inglese, Formanti: blue (inglese), tooth (inglese)"
bobos,sost,"Giovani di età compresa tra i 25 e i 40 anni, di solito liberi professionisti, economicamente agiati e colti, spesso legati alla nuova economia, che sono al passo con le nuove tecnologie e le nuove tendenze, preferiscono l'alimentazione biologica, l'abbigliamento naturale, periodi e mete di vacanza alternativi.","[tit.] Sfide in pausa pranzo / I «bobos» di Parigi ora giocano a bocce [testo] [...] Come nota il settimanale «Le Point», il gioco delle bocce, o meglio della «petanque», si sta «deproletarizzando»: sempre meno un'attività che in genere si ritiene relegata soprattutto agli anziani, ai pensionati, ai dopolavoro di campagna, e invece un fenomeno in crescita tra i «bobos», che sta per borghesia bohémienne, giovani radical-chic figli della élite urbana residente negli arrondissement centrali di Parigi. (Lorenzo Cremonesi, Corriere della sera, 5 luglio 2010, p. 19, Esteri). ** Per quanto umanamente e intellettualmente avvilente, la cosa sarebbe trascurabile se non fosse che il contagio si è diffuso dove proprio non ci saremmo mai aspettati: in quello che possiamo chiamare, in mancanza di meglio, il mondo dei bobos romani. Artisti e teatranti, cinefili e studenti di lettere o del Dams, operatori dello spettacolo (sic) e giovani scrittori (Guido Vitiello, Foglio, 7 luglio 2011, p. 1, Prima pagina). ** «Oggi la sinistra non parla affatto alle classi popolari, preferisce rivolgersi agli immigrati. È la famosa scelta raccomandata dalla fondazione Terranova, cioè privilegiare l’alleanza tra i bobo urbani (i facoltosi progressisti bourgeois-bohème descritti in un libro da David Brooks, ndr ) e gli immigrati delle periferie, a scapito delle classi popolari. Il Front National ha occupato idealmente lo spazio vuoto lasciato libero dalla sinistra» [Pascal Bruckner intervistato da Stefano Montefiori]. (Corriere della sera, 14 dicembre 2015, p. 2, Primo piano).","Tipo: Prestito / Francese, Formanti: bohémien (francese), bourgeois (francese)"
body language,loc nom,"Linguaggio gestuale, linguaggio del corpo.","Pesano le parole solennemente e con il bilancino, al Quirinale, nel replicare a chi cerca di interpretare parole e opere di Giorgio Napolitano (e persino il body language, studiandone sguardi, smorfie, il modo di stringere mani, ecc.) in queste ore convulse. (Marzio Breda, Corriere della sera, 28 gennaio 2011, p. 9, Primo Piano). ** [tit.] Body language / Così mi misuro le emozioni (Repubblica, 7 aprile 2013, p. 38).","Tipo: Prestito / Inglese, Formanti: body (inglese), language (inglese)"
bolla speculativa,loc nom,"Aumento eccessivo delle quotazioni o dei prezzi, provocato da una crescita anomala e repentina della domanda, che generalmente si rivela destinata a esaurirsi in un breve ciclo di tempo.","E' la schizofrenia tipica delle bolle speculative: s'intuisce che i prezzi sono insensati, ma quel che dà oltremodo fastidio è se qualcuno ne approfitta più di altri. Da mesi ormai si parla di una nuova bolla speculativa, creata attorno a tutte le neonate società che sfruttano nuove potenzialità di Internet: Facebook, Twitter, Skype, e tanti altri nomi meno noti. (Federico Rampini, Repubblica, 22 maggio 2011, p. 1, Prima pagina). ** Trasferirsi oltreconfine e investire in immobili è l'ultima moda dell'italian job per esportare ricchezza in maniera spesso legale. Un fiume di denaro sul mattone ticinese che fa temere agli analisti di Ubs l'esplosione di una bolla speculativa, causa prezzi immobiliari schizzati del 35% in 5 anni e tassi sui mutui immobiliari che quasi mai superano il 2 per cento. (Marco Alfieri, Stampa, 17 febbraio 2012, p. 6). ** La bolla speculativa del Bordeaux potrebbe scoppiare, proprio a opera di coloro che avevano contribuito a crearla. Una bottiglia di Château Lafite-Rothschild si vendeva la settimana scorsa a 350 euro, il 17% in meno rispetto ai prezzi dell'anno scorso e il 42% rispetto a due anni fa. (Stefano Montefiori, Corriere della sera, 29 aprile 2013, p. 23, Esteri). ** Ad oggi, il rischio è esattamente l’opposto, e qualora la situazione dovesse perdurare, molte aziende statunitensi potrebbero finire letteralmente a gambe all’aria. Proprio per questa ragione gli esponenti della comunità finanziaria sono preoccupati temendo che, prima o poi, l’incantesimo si rompa e che sullo Shale Oil scoppi una bolla speculativa, con una lunga sfilza di aziende costrette a naufragare nei debiti. (Giuseppe Giuffrida, Giornale d'Italia, 16 novembre 2014, p. 6, Esteri). ** Periodi di crescita drogata e bolle speculative, ad esempio, sono anche la conseguenza di un eccesso di fiducia, di un’euforia dei mercati che gonfia i prezzi di azioni e immobili. E i crolli economici e finanziari possono anche essere prodotti da ondate di panico, come quando tutti corrono agli sportelli a ritirare i propri soldi (è quel che sta succedendo, anzi risuccedendo, in questi giorni in Grecia). (Luca Ricolfi, Sole 24 Ore, 18 gennaio 2015, p. 1, Prima pagina). ** A pesare non è solo il rallentamento dell’export e della produzione, evidenziati anche nei dati di dicembre. C’è la bolla speculativa che ha portato il prezzo delle abitazioni a Pechino a 1.700 dollari al metro quadro e affiancato alle metropoli città-satellite spopolate, se non dei fantasmi di una speculazione che ha pochi uguali al mondo e scarsa opposizione. (Stefano Vecchia, Avvenire, 8 gennaio 2016, p. 6). ** il Giappone è stato il primo tra i Paesi più sviluppati a sperimentare gli effetti della bolla speculativa, dell’invecchiamento della popolazione e di un periodo di deflazione -- emerso all’inizio degli anni Novanta -- che perdura tuttora, malgrado ripetuti sforzi di invertire la tendenza, Abenomics compresa. (Paolo Salom, Corriere della sera, 2 gennaio 2017, p. 27, Analisi & commenti).","Tipo: Calco lessicale / Internazionalismo / Nome+aggettivo, Formanti: bolla, speculativo"
bolletta pazza,loc nom,"Bolletta contenente errori di calcolo, emessa mediante procedure automatiche prive delle necessarie verifiche.","[tit.] Bollette pazze dell’acqua / Già pagate e in ritardo (Tempo, 12 luglio 2011, Castelli Romani, p. 10).","Tipo: Composizione / Nome+aggettivo, Formanti: bolletta, pazzo"
bollino blu,loc nom,Contrassegno di qualità; anche in senso figurato.,"Tra le novità, presentate dal presidente, infine, «le badanti col bollino blu». «L’Inpdap segnala ai pensionati le persone che hanno seguito corsi specifici di assistenza domiciliare 24 ore su 24 e contribuisce alle spese» ha spiegato [Paolo] Crescimbeni. (Silvio Berardi, Tempo, 1 marzo 2011, p. 15, Economia). ** [tit.] Bollino blu biennale insieme alla revisione [testo] Il «bollino blu» per le autovetture e i motorini, che oggi deve essere rinnovato annualmente, sarà contestuale alla revisione dell’auto che avviene la prima volta dopo quattro anni e poi con cadenza biennale, con evidenti risparmi di tempo e denaro per i cittadini. (Messaggero, 28 gennaio 2012, p. 3, Primo Piano). ** Matteo Renzi sta tutto in una frase di Walt Disney, già usata nel discorso della fiducia e ribadita ieri a «Che tempo che fa»: «la differenza tra un sogno e un progetto è la data». A seconda dei risultati che il premier porterà a casa, apparirà come il bollino blu del successo oppure una sentenza di condanna. (Carlo Stagnaro, Secolo XIX, 10 marzo 2014, p. 1, Prima pagina).","Tipo: Polirematica / Nome+aggettivo, Formanti: bollino, blu"
bollino nero,loc nom,Segnalatore di condizioni estremamente critiche del traffico su strada.,"Si annunciano bollini neri e bollini rossi quasi per scaramanzia. Per mettere le mani (e le ruote) avanti. Poi ti capita di salire in auto con i peggiori presagi, già pronto a incavolarti e a picchiare pugni sul volante, e invece tutto fila liscio o quasi, (Paolo Di Stefano, Corriere della sera, 31 luglio 2011, p. 19, Cronache).","Tipo: Composizione / Nome+aggettivo, Formanti: bollino, nero"
bollino rosa,loc nom,"Contrassegno di colore rosa rilasciato a donne incinte o a giovani mamme per consentire il parcheggio gratuito della loro autovettura, anche nelle zone a pagamento; indicatore che certifica la mancata discriminazione nei confronti delle donne lavoratrici; indicatore che certifica la particolare attenzione rivolta alle donne.","Un bollino rosa per certificare la parità di trattamento tra uomini e donne nei luoghi di lavoro: il progetto «Sono» (Stesse opportunità, nuove opportunità) del Ministero del lavoro, che si inserisce nel Piano nazionale per il 2007-anno europeo delle pari opportunità per tutti, è stato presentato a Genova con la partecipazione del sottosegretario al Lavoro Rosa Rinaldi, nella prima tappa di una serie di seminari in giro per l'Italia. (Repubblica, 13 novembre 2007, Genova, p. XI). ** con una punta polemica, [Linda] Lanzillotta chiede innanzitutto al ministro della Pa di «valorizzare e garantire la carriera delle donne nei ministeri». Che insomma, «si faccia il bollino rosa» all'organizzazione statale garantendo modelli organizzativi che favoriscano la carriera delle donne». (Maria Antonietta Calabrò, Corriere della sera, 14 dicembre 2008, p. 3, In primo piano). ** Come fare a riconoscere gli ospedali «amici delle donne»? Dal «Bollino rosa» dell'Osservatorio nazionale salute della donna. Un piccolo simbolo che premia le eccellenze in campo medico e le strutture a misura di donna. Un riconoscimento che in provincia di Novara vanta da anni, per esempio, l'Ospedale Maggiore. (Chiara Fabrizi, Stampa, 21 dicembre 2011, Novara, p. 73).","Tipo: Polirematica / Nome+aggettivo, Formanti: bollino, rosa"
bollino rosso,loc nom,"Segnalatore di condizioni particolarmente critiche del traffico su strada; per estensione, anche di grave criticità atmosferica.","Bollino rosso, segnala il calendario delle Autostrade. Otto milioni di auto in viaggio sulle arterie italiane. Una buona fetta in transito sulla Napoli-Pompei-Salerno oggi, domani e domenica e anche nel prossimo fine settimana. (Francesco Vastarella, Mattino, 31 luglio 2009, Napoli, p. 41). ** Per oggi la Protezione civile prevede il livello 3 da bollino rosso in 13 città: Bologna, Campobasso, Civitavecchia, Firenze, Frosinone, Latina, Messina, Palermo, Perugia, Pescara, Rieti, Roma e Trieste. (Quotidiano Nazionale, 13 luglio 2011, p. 25, Cronache).","Tipo: Composizione / Nome+aggettivo, Formanti: bollino, rosso"
bomba-carta,loc nom,Ordigno esplosivo avvolto nella carta.,"Hanno assaltato i palazzi delle istituzioni, i blindati. Hanno devastato negozi, incendiato auto e furgoni, distrutto cassonetti e semafori, preso a sprangate i bancomat. Hanno attaccato gli uomini delle forze dell’ordine, lanciato petardi e bombe carta, tirato sassi contro chiunque. (Corriere della sera, 15 dicembre 2010, p. 1, Prima pagina).","Tipo: Composizione / Nome+nome, Formanti: bomba, carta"
bomba umana,loc nom,Terrorista che si lascia saltare in aria durante la deflagrazione dell'ordigno esplosivo che porta con sé.,"[tit.] Al Qaeda, l’ultima follia / «Usati disabili mentali come bombe umane» (Messaggero, 30 maggio 2014, p. 12, Esteri).","Tipo: Composizione / Nome+aggettivo, Formanti: bomba, umano"
bond-spazzatura,loc nom,"Nel mercato finanziario, titolo obbligazionario che ha una rendita elevata, con alto margine di rischio.","Che c’entra Chiaiano con Wall Street? Ci voleva la crisi del credito per far saltar fuori un filo sottile che, correndo lungo l’ordito della globalizzazione, lega il quartiere della futura discarica di Napoli e il distretto finanziario più importante del mondo. I bond spazzatura e la spazzatura pura e semplice: sì, perché la crisi del credito nata nelle viscere delle banche d’affari americane sta investendo anche il settore del riciclaggio dei rifiuti, quello che, stando ai più illustri tra gli ambientalisti, doveva essere il toccasana capace di salvare Napoli, e Chiaiano, dai suoi cumuli di «monnezza». (Giuseppe Marino, Giornale, 7 marzo 2009, p. 17, Interni). ** Non è un caso che le emissioni di bond spazzatura, in questi primi mesi del 2013, abbiano superato i livelli record del 2006-07 e che i rendimenti siano scesi ai minimi assoluti. «Le obbligazioni sono ora un terribile investimento», ha ammonito il vecchio Warren Buffett, e quando le cose cambieranno «la gente perderà un mucchio di denaro». Ma la gente si comporta sempre come se nulla dovesse cambiare e gli operatori insistono sulla necessità di cavalcare l'onda delle banche centrali. (Walter Riolfi, Sole 24 Ore, 8 maggio 2013, p. 1, Prima pagina).","Tipo: Calco lessicale / Nome+nome, Formanti: bond (inglese), spazzatura"
bonus-bebè,loc nom,Incentivo economico concesso in occasione della nascita di figli.,"il Governo attraverso un accordo con l’Abi ha predisposto una misura a sostegno delle famiglie che hanno avuto un figlio o una adozione nel 2009, 2010 o 2011. «È un prestito a tutti gli effetti più che una misura per le famiglie», rileva però Federconsumatori che metterà in campo «iniziative per ripristinare un reale Bonus bebè di almeno mille euro». (Avvenire, 19 febbraio 2010, p. 27, Economia & lavoro). ** Misura non nuova, il bonus per le neomamme. Nel 2005-2006 ci pensò anche Silvio Berlusconi: si chiamava «bonus Bebè» e consisteva in mille euro di contributo per la nascita di un figlio. (Alessandra Costante, Secolo XIX, 20 ottobre 2014, p. 2, Primo piano). ** Con dati come questo non stupisce che la natalità lo scorso anno sia scesa al minimo storico dall’Unità d’Italia (488mila nati, 15mila in meno). E questo nonostante il via al bonus bebé. (Nicola Pini, Avvenire, 21 maggio 2016, p. 4, Primo piano).","Tipo: Composizione / Nome+nome, Formanti: bonus (latino), bebè"
bookcrossing,sost,"Passalibro; Il far circolare libri, lasciando quelli già letti in un luogo frequentato, a disposizione di altri eventuali lettori.","[tit.] Bookcrossing per veri lettori [testo] […] Si festeggeranno il libro e la lettura sabato prossimo, 30 aprile, in sette città italiane grazie al bookcrossing promosso da Fnac, con il sostegno di Fahrenheit di Radio 3. (F. Ian., Messaggero, 23 aprile 2011, p. 21, Cultura & Spettacoli). ** Spopola il bookcrossing, condivisione gratuita di libri tramite tracciamento web, e grazie ai social network interagiamo come mai prima con le case editrici (non a caso Sandro Veronesi ha presentato il nuovo libro ai blogger). (Costanza Rizzacasa d'Orsogna, Corriere della sera, 1 novembre 2014, p. 31, Tempi liberi). ** una decina di anni fa è nato invece il bookcrossing: leggere un libro e poi abbandonarlo nel mare ignoto delle panchine o delle sale d'attesa come un messaggio in bottiglia. Qualcuno sostiene che si tratta di una moda passeggera, figlia dell'attuale stagione di incertezze e precarietà. Per altri invece questo è l'inizio di una svolta radicale, dove la proprietà cede il posto al prestito, al noleggio, al riuso: nei consumatori del futuro l'atavico bisogno di accumulare beni si sbriciolerà in un'economia non più del possesso ma del servizio. (Stefano Filippi, Giornale, 18 maggio 2015, p. 13, Controcorrente).","Tipo: Prestito / Inglese, Formanti: book (inglese), crossing (inglese)"
bookrunner,sost,"In economia, il responsabile della raccolta degli ordini di investitori istituzionali nell'ambito di un collocamento privato.","Entrambi i deal hanno visto l'istituto di Piazzetta Cuccia nel ruolo di book runner, assieme a Ubs nel caso del collocamento Banca Generali, da solo sulle Milano risparmio. (R. Ec., Mattino, 1 febbraio 2014, p. 17, Economia).","Tipo: Prestito / Inglese, Formanti: bookrunner (inglese)"
bookshop,sost,"Libreria, spesso allestita presso un museo o in occasione di una mostra d'arte.","I contratti per la gestione dei servizi (biglietterie, bookshop, luoghi di ristoro e le visite guidate), in attesa dell'aggiudicazione definitiva dopo i controlli di legge e la definizione contrattuale, avranno una durata di 4 anni più un'opzione per altri 4. (Massimo Gucciardo, Sicilia, 3 febbraio 2012, p. 8, I Fatti).","Tipo: Prestito / Inglese, Formanti: book (inglese), shop (inglese)"
bordocampo,sost,"Nel gioco del calcio, spazio esterno al campo, immediatamente contiguo alla linea che delimita l'area di gioco; in senso figurato, fuori dalla mischia.","nel frattempo Roberto Baggio ha in testa di fare un salto a Brescia per vedere da bordocampo la sfida tra i suoi ex compagni e la Juventus. (Giancarla Ghisi, Corriere della sera, 11 settembre 2004, p. 47, Sport). ** dal bordo campo da cui guardiamo i vostri figli siamo preoccupati. Lo siamo perché non li buttate nell’acqua per farli nuotare, perché diventando genitori in età più matura della media siete diventati ansiosi e li accudite in continuazione, perché vivendo nel mito dell’eterna giovinezza vi ponete al loro fianco condividendo i loro problemi anziché fornire loro con lucidità e distacco i mezzi per farcela. Sapere cavarsela da soli è necessario per i single ma è un dovere minimo per tutti. (Antonella Baccaro, Corriere della sera, 4 febbraio 2017, p. 23, Tempi liberi).","Tipo: Composizione / Nome+nome, Formanti: bordo, campo"
bossiano,sost,"Chi si richiama alla linea politica di Umberto Bossi, segretario federale della Lega Nord, ministro per le Riforme e la devoluzione; linguaggio politico di Umberto Bossi; relativo a Umberto Bossi.","sta già cominciando quella resa dei conti fra «maroniani» e bossiani, foriera di tensioni ancora più profonde per la tenuta del triumvirato che dovrebbe sostituire la leadership di Bossi. (Massimo Franco, Corriere della sera, 7 aprile 2012, p. 11, Primo Piano). ** Intanto la Lega non è più bossiana, quell'agglomerato di allevatori, agricoltori, piccoli imprenditori e anche professionisti restii a pagare le tasse a cui andavano bene slogan come «secessione» e «Roma ladrona». (Tony Zermo, Sicilia, 3 luglio 2012, p. 22, Noi Oggi).","Tipo: Suffissazione / Denominale, Formanti: Bossi (Umberto), -(i)ano"
bossing,sost,"Vessazione operata, nei confronti di un lavoratore o di un subalterno, da chi è gerarchimente superiore o dal datore di lavoro, per spingere il lavoratore alla risoluzione del suo rapporto di lavoro.","Ormai è da tempo che non ti invitano a unirti alle loro pause caffè. Li sorprendi spesso a parlare sottovoce, gli occhi puntati nella tua direzione, quasi stessero cospirando («mobbing orizzontale»). Il capo è sempre troppo impegnato per riceverti, non risponde neppure al telefono («mobbing verticale», «bossing»). Ti ritrovi accerchiato e solo, con quel senso d' impotenza kafkiano che prende quando, dopo mesi di un disservizio irrisolto, la ragazza di un call-center risponde: «No, non posso passarle il mio superiore. Non ho neppure il suo numero». La certezza del complotto arriva quando il tuo account e-mail viene bloccato. (Paolo Giordano, Corriere della sera, 27 aprile 2009, p. 27, Cultura).","Tipo: Suffissazione / Denominale / Inglese, Formanti: boss (inglese), -ing (inglese)"
Bossi-pensiero,loc nom,"La strategia politica di Umberto Bossi, segretario federale della Lega Nord.","«Nessun veto, presto faremo un comizio insieme. Chi spera in un partito diviso rimarrà deluso». Il Bossi-pensiero è stato consegnato alla «Padania» in edicola oggi. (Matteo Pandini e Salvatore Dama, Libero, 15 gennaio 2012, p. 2, Primo Piano).","Tipo: Composizione / Nome+nome, Formanti: Bossi (Umberto), pensiero"
Bot-people,loc nom,"Il popolo dei Bot, coloro che investono il proprio denaro in titoli di Stato, con particolare riferimento ai Buoni ordinari del Tesoro.","Tornano i Bot people. Ma questa volta sono Btp people, migliaia di risparmiatori sedotti dall’offerta del Tesoro che è arrivato alla terza edizione del Btp Italia con un pieno di ordini. (Filippo Caleri, Tempo, 18 ottobre 2012, p. 14, Economia). ** La parte più cospicua dell'offerta (70%) è riservata a investitori istituzionali e il restante 30% al pubblico indistinto in Italia e ai dipendenti. Per i «nuovi Bot-people» è previsto un lotto minimo di 500 azioni, uno intermedio di 2mila, e un lotto maggiorato di 5mila. (Sofia Fraschini, Giornale, 10 ottobre 2015, p. 18, Economia).","Tipo: Composizione / Nome+nome, Formanti: Bot (Buoni ordinari del Tesoro), people (inglese)"
boxing day,loc nom,"Nella tradizione inglese, il giorno successivo al Natale, che deve in origine il suo nome all’usanza di offrire alla servitù scatole contenenti doni; in seguito, giornata dedicata sia alla caccia alla volpe sia ai saldi di fine stagione.","Ieri, nel classico appuntamento del «boxig day», la sorpresa è arrivata dal Chelsea che per due volte si è fatto raggiungere dal Reading allo Stamford Bridge (2-2). (Repubblica, 27 dicembre 2006, p. 65, Sport). ** La proposta dell'assessore al Commercio [del Comune di Milano], Stefano Maullu: «Creare un evento che caratterizzi l'inizio dei saldi invernali e di quelli estivi». Una sorta di Boxing Day, «con eventi culturali, enogastronomici e musicali». Moda, shopping e saldi. (Annachiara Sacchi, Corriere della sera, 15 gennaio 2011, p. 4). ** Il tema non è nuovo, lo sappiamo. Gli altri: Inghilterra, Spagna, Francia giocano. Depurato dalla retorica, il boxing day britannico è un giorno straordinario di sport. (Giuseppe De Bellis, Giornale, 4 gennaio 2016, p. 1, Prima pagina).","Tipo: Prestito / Inglese, Formanti: boxing (inglese), day (inglese)"
bracciale elettronico,loc nom,"Dispositivo elettronico applicato al polso di detenuti che scontano la pena fuori dal carcere, per permetterne il controllo a distanza.","[tit.] «Un braccialetto elettronico per tenere lontani gli stalker» [testo] […] [iIl ministro Anna Maria Cancellieri] poi spiega: «Parliamo di ""braccialetto"" per semplificare e dare l'idea di quello che dovrebbe essere lo strumento da utilizzare. Abbiamo la necessità di impedire a chi ha già mostrato comportamenti aggressivi di poter colpire e questa -- al termine di un'approfondita indagine -- potrebbe essere una soluzione efficace». (Fiorenza Sarzanini, Corriere della sera, 9 maggio 2013, p. 22, Cronache). ** «Nel 2013 sono state complessivamente 10 le evasioni commesse da soggetti ammessi al lavoro all'esterno, 10 quelle poste in essere da Istituti di pena, 47 dopo aver fruito di permessi premio e 21 dalla semilibertà», aggiunge [Donato Capece], evidenziando che il Sappe [Sindacato autonomo polizia penitenziaria] chiede «di valutare l'opportunità che ai detenuti in permesso venga applicato il braccialetto elettronico di controllo, costato peraltro decine di milioni di euro e poco utilizzato. Ciò permetterebbe di tenerli sotto il controllo di una centrale operativa interforze, pronta ad intervenire». (L[uigi] Fan[toni], Messaggero, 29 aprile 2014, p. 13, Cronache). ** da anni i 2.000 braccialetti elettronici ordinati dal ministero dell’Interno sono insufficienti e la lista d’attesa si è allungata, fino ad arrivare, pare, a migliaia di persone. Con un’attesa stimata di un mese e mezzo. (Alessandro Trocino, Corriere della sera, 29 dicembre 2016, p. 8, Primo piano).","Tipo: Calco lessicale / Nome+aggettivo, Formanti: bracciale, braccialetto, elettronico"
brain drain,loc nom,"Drenaggio di cervelli: fenomeno che produce come conseguenza la cosiddetta fuga dei cervelli, consistente nel trasferimento di studiosi e intellettuali da uno Stato a un altro, nel quale trovano migliori opportunità di lavoro e retribuzioni più elevate.","Nel caso dell'Italia gli studenti negli Usa rappresentano meno dell'1% del totale degli stranieri, ma è comunque un problema che non va sottovalutato. Prima di tutto la percentuale di connazionali cresce nelle università americane più prestigiose, suggerendo che non si tratti di giovani qualunque, ma di alcuni tra i migliori delle rispettive generazioni. In secondo luogo il «brain drain» dall'Italia verso gli Usa riguarda soprattutto persone già laureate, che partono per il master o il dottorato, e persone che hanno completato gli studi, a cui viene offerto un contratto da post-dottorato o da professore. Il danno immediato è spaventoso, se si considera che ogni laureato costa allo Stato 500 mila euro. (Riccardo Lattanzi, Stampa, 8 febbraio 2012, Tuttoscienze, p. 27).","Tipo: Prestito / Inglese, Formanti: brain (inglese), drain (inglese)"
brainimaging,loc nom,Tecnica diagnostica che consente la visualizzazione dell'attività cerebrale.,"Per lo più vince il bene, cioè giudizi e atteggiamenti non razzisti, ma l'esistenza sorniona delle reazioni viscerali negative non può essere ignorata. L'esistenza di queste reazioni inconsce era stata rivelata in svariati test subliminali, anche prima che intervenissero i grossi calibri delle neuroscienze e del «brain imaging» (risonanza magnetica funzionale, elettroencefalogrammi, stimolazione magnetica transcranica). (Massimo Piattelli Palmarini, Corriere della sera, 27 giugno 2012, p. 40, Cultura). ** la psicoterapia è solo teoria o ha fondamenta scientifiche? «Con il brain-imaging -- continua [Joseph] LeDoux -- vediamo che è in grado, dopo molto lavoro, di cambiare l'assetto delle connessioni cerebrali e dunque di rimodellare il cervello: è un processo di apprendimento, in cui il paziente non ""debella"" fobie o nevrosi, ma impara a conoscerle e a governarle». (Marco Pivato, Stampa, 1 giugno 2016, Tuttoscienze, p. 29).","Tipo: Prestito / Inglese, Formanti: brain (inglese), imaging (inglese)"
brand extension,loc nom,"Strategia di marketing che consiste nell'estensione di una marca, di un marchio in altri settori di attività.","I designer, ognuno col suo tocco, si divertono a creare e personalizzare gioie che non sono più una brand extension, ma un ingrediente fondamentale per ricreare lo stile desiderato. Lo scopo della moda è dare un’emozione estetica e si annulla, quindi, la differenza tra il raggiungerla con una scarpa o con un bracciale, tanto più che quest’ultimo ha in sé la caratteristica di durare nel tempo oltre che quella di personalizzare un capo, (Anna Franco, Messaggero, 18 marzo 2012, p. 14, Cronache).","Tipo: Prestito / Inglese, Formanti: brand (inglese), extension (inglese)"
branding,sost,Diffusione pubblicitaria di un marchio industriale.,"Una delle parole chiave dello studio è «branding», la capacità di creare e rendere altamente riconoscibile un marchio. «Gli studi -- sottolinea l'economista [Tiziana Cuccia] -- dimostrano che si può fare branding nei territori in cui si identifica una migliore qualità di vita. L'Alto Adige è un esempio riuscito: il brand Südtirol caratterizza alcuni prodotti e indirettamente esprime un valore simbolico che anche inconsapevolmente si riporta in un atto d'acquisto. Dietro ci sono una strategia e una politica che ha unito pubblico e privato. In Sicilia, ad esempio, si riconosce il marchio di Caltagirone come ceramica artistica di qualità, ma gli operatori locali puntano più sulla firma individuale». (Ombretta Grasso, Sicilia, 28 marzo 2012, p. 8, Il Fatto).","Tipo: Prestito / Inglese, Formanti: brand (inglese), -ing (inglese)"
brandizzazione,sost,La trasformazione di qualcosa in un marchio commerciale.,"Con il marchio Fiat, e con la stessa formula della «brandizzazione» mirata, debutta il crossover Freemont (derivazione Dodge Journey). Una tipologia di vettura che mancava al Lingotto e che sta crescendo a ritmi vertiginosi nel Vecchio Continente. (Piero Bianco, Stampa, 27 febbraio 2011, p. 58, Motori).","Tipo: Suffissazione / Denominale, Formanti: brand (inglese), -izzazione"
breriano,agg,Relativo allo scrittore e giornalista sportivo Giovanni Luigi Brera (1919-1992).,"Il capo delegazione degli azzurri Gigi Riva, il mitico «Rombo di Tuono» di breriana memoria, è uno che ne ha viste tante in quasi mezzo secolo di calcio, ma una tragedia come quella toccata in sorte al povero Gabriele Sandri lo ha messo ko. (Massimo Castellani, Avvenire, 14 novembre 2007, p. 7, Primo piano).","Tipo: Suffissazione / Denominale, Formanti: Brera (Giovanni Luigi), -(i)ano"
Brexit,sost,Uscita del Regno Unito dall’Unione europea.,"La parola Brexit è in uso in Inghilterra dal 2012 e, come noto, sta per «British» e «Exit». È il neologismo che ha ispirato parole simili come Grexit (Greek+Exit) o Scoxit (Scotland+Exit). Un incubo che ha accompagnato mesi di dibattiti e propaganda verso il referendum, voluto dall’allora premier conservatore David Cameron, del 23 giugno 2016 che si è concluso con la vittoria del «leave», l’addio di Cameron a Downing Street, l’arrivo di Theresa May e le trattative ex articolo 50 con Bruxelles per l’uscita dalla Ue e 28. (A[ngela] N[apoletano], Avvenire, 16 novembre 2018, p. 7, Primo piano).","Tipo: Prestito / Inglese, Formanti: Britain (inglese), exit (inglese)"
brexiteer,sost,Chi è favorevole all’uscita del Regno Unito dall’Unione europea.,"Per uscire dall’impasse la premier non ha altra scelta che cercare consensi tra i Labour. In molti credono che uno dei suoi errori più gravi sia stato quello di aver buttato due anni a fare concessioni ai brexiteer del suo partito piuttosto che preoccuparsi di conquistare i voti dei blairiani e dei moderati laburisti avversi alla leadership di Corbyn. (Angela Napoletano, Avvenire, 25 novembre 2018, p. 6, Primo piano).","Tipo: Prestito / Inglese, Formanti: Brexiteer (inglese)"
brexitiano,sost,Chi o che è favorevole all’uscita del Regno Unito dall’Unione europea.,"Un contendente serio è il ministro dell'Interno Sajid Javid: brexitiano ma non troppo, thatcheriano in economia, ha come asso nella manica le sue origini pachistane, che ne fanno un personaggio in grado di andare oltre la tradizionale base conservatrice. (Luigi Ippolito, Corriere della sera, 30 giugno 2018, p. 14, Esteri).","Tipo: Suffissazione / Denominale, Formanti: Brexit (inglese), -(i)ano"
brexitiere,sost,Chi è favorevole all’uscita del Regno Unito dall’Unione europea.,"Londra lascia in teoria l'Unione europea ma di fatto resta legata ad essa mani e piedi. Un anatema agli occhi dei Brexitieri puri e duri. (L[uigi] Ip[polito], Corriere della sera, 14 novembre 2018, p. 6, Primo piano).","Tipo: Suffissazione / Denominale, Formanti: Brexit (inglese), -iere"
broccaggine,sost,"(Scherz. Iron.) Atteggiamento e comportamento proprio di un brocco, di una schiappa, di un incapace.","[Alex] Ferguson ha azzeccato tutto, dal modulo a [Alan] Smith; [Luciano] Spalletti, niente. Da una parte, classe, gambe e orgoglio ferito. Dall'altra, presunzione, broccaggine e rassegnazione. (Roberto Beccantini, Stampa, 11 aprile 2007, p. 42, Sport).","Tipo: Suffissazione / Denominale, Formanti: brocco, -aggine"
bruciagrassi,sost,"Chi o che consuma, scioglie i depositi adiposi.","Vuoi dimagrire? Conta le calorie. Sì, ma non le solite, quelle della cyclette o del jogging, del lavare i pavimenti o sollevare pesi. […] Se pensate che sia una follia vi sbagliate. L' aggiornamento delle sempreverdi tabelle delle calorie, applicate ad un tipo di vita sedentaria dove a quanto sembra, lo sport più bruciagrassi è quello di fare l'amore, è l'ultima frontiera della dietologia americana, alle prese con un numero sempre maggiore di grandi obesi (Maria Novella De Luca, Repubblica, 20 marzo 2006, p. 35, Cronaca). ** Alla base del collo c’è una riserva di cellule staminali che promette di rivoluzionare la lotta a obesità e diabete, così come ai chili di troppo. Sono le cellule-madre del tessuto adiposo bruno, il bruciagrassi per eccellenza, e a scoprirle è stata una ricerca coordinata dall’Italia, con il gruppo di Saverio Cinti, dell’Università Politecnica delle Marche. (Adige, 11 maggio 2009, p. 4, Attualità).","Tipo: Composizione / Verbo+nome, Formanti: bruciare, grasso"
bullet-train,loc nom,Treno superveloce.,"Il treno ad alta velocità tra San Francisco e Los Angeles si farà. Dopo una battaglia serrata tra lo Stato della California e i «no Tav» locali, ieri sono partiti i lavori per il «bullet train», il primo treno superveloce Usa, che coprirà la distanza tra le due città (oltre 600 km) in meno di tre ore a partire dal 2029. (Giornale, 7 gennaio 2015, p. 20, Economia).","Tipo: Prestito / Inglese, Formanti: bullet (inglese), train (inglese)"
bullish,agg,"Nel linguaggio borsistico, all'insegna del toro, relativo a mercato con forte tendenza al rialzo.","Dopo una scontata premessa, per sottolineare che nell'Eurozona regna sovrana l'incertezza e la volatilità, Natixis propone alla clientela i consigli per l'estate sul mercato del debito sovrano europeo usando l'eloquente simbolo dell'omino smile e premiando l'Italia. La banca è «bullish» sui titoli di Stato italiani, portoghesi, belgi e austriaci perchè hanno prezzi molto bassi e possono attrarre l'interesse degli investitori a caccia di rendimento. (Isabella Bufacchi, Sole 24 Ore, 15 luglio 2012, p. 7, Primo Piano).","Tipo: Prestito / Inglese, Formanti: bullish (inglese)"
bullying,sost,"Bullismo, maltrattamento, intimidazione, vessazione, violenza psicologica perpetrata in una scuola o in un posto di lavoro.","Il «bullying» non è in sé una novità. E’ una parola inglese nata nelle Boarding schools del Regno -- come già raccontava Thomas Hughes in «Thomas Brown’s Schooldays» -- per descrivere il rito di iniziazione delle matricole. Evolutasi fino all’odierno «cyber bullying». (Foglio, 5 aprile 2007, p. 3). ** In due giorni, aveva già raccolto 10871 messaggi sulla pagina Facebook che gli hanno dedicato: «Riposa in pace, Tim». [...] «Ditelo ai vostri figli, nessuno deve più morire di ""bullying"", delle persecuzioni altrui». Ma la storia della sua morte suicida a vent'anni, un paio di settimane fa, comincia a svelarsi solo ora. (Corriere della sera, 12 novembre 2012, p. 23, Cronache).","Tipo: Prestito / Inglese, Formanti: bully (to) (inglese), -ing (inglese)"
bunkerizzazione,sost,"La volontà isolarsi, di rinchiudersi in un luogo protetto e inaccessibile.","Il Rixos, l'albergo di lusso costruito dai turchi e venduto agli svizzeri un attimo prima del crollo, è solo uno dei terminali del sistema-Bab Al Aziziya: perché l'apoteosi della «bunkerizzazione progressiva» è stata proprio questa, allargare sotto terra il perimetro del nido, collegarlo con strade e gallerie all'aeroporto, a case sicure, ad alberghi e ministeri. (Vincenzo Nigro, Repubblica, 24 agosto 2011, p. 6, Mondo).","Tipo: Suffissazione / Deverbale, Formanti: bunkerizzare, -zione"
buona pratica,loc nom,"Azione, prassi diligente e efficace, che tiene conto di criteri e conoscenze consolidati da una consuetudine virtuosa.","Quelle che si è soliti chiamare «buone pratiche» -- nella scuola, nella sanità, nelle fabbriche, nelle professioni, nel volontariato... -- sono la realtà bella e coinvolgente di un’Italia assai più vera della sua rappresentazione mediatica prevalente. (Marco Tarquinio, Avvenire, 31 dicembre 2010, p. 35, Forum). ** Accordi come quelli raggiunti di recente nel gruppo Eni, alla Barilla e alla Luxottica meritano di essere studiati per le buone pratiche che rappresentano, delineano infatti un nuovo tipo di concertazione che non paralizza le decisioni dell’azienda bensì pone le condizioni per creare un consenso di medio periodo, una visione condivisa degli obiettivi dei rispettivi gruppi. (Dario Di Vico, Corriere della sera, 29 giugno 2011, p. 39, Idee & opinioni). ** Garanzia del consenso informato, protezione dei dati, accesso ai dati per favorire i progressi medici: buone pratiche, per ora, largamente disattese. (Foglio, 17 ottobre 2012, p. 3). ** Grazie alle sezioni dedicate alle news e agli appuntamenti, tra l'altro, è possibile essere costantemente aggiornati sugli eventi in programma in Italia e non solo, sulle novità legislative, sulle nuove idee in cantiere e sulle buone pratiche nazionali e internazionali in tema di città intelligenti. (Anna Rita Rapetta, Sicilia, 18 maggio 2013, p. 20, Noi Oggi). ** Le buone pratiche diffuse della cooperazione, che sia di produzione, distributiva o di cura alle persone, non attenderanno i dividendi di Borsa. La loro carica profetica e soccorrevole si esprime altrove. (Gad Lerner, Repubblica, 5 marzo 2014, p. 37, Commenti). ** Le buone pratiche partono da qui, dalla valorizzazione di migliaia di dirigenti, primari e infermieri onesti che hanno tutto l’interesse a denunciare il marcio che c’è e non si vede. (Diego Motta, Avvenire, 7 aprile 2016, p. 4, Primo piano).","Tipo: Calco lessicale / Internazionalismo / Aggettivo+nome, Formanti: buono 1 [agg.], pratica"
buonasanità,sost,Funzionamento diligente e efficace delle strutture e degli organi ai quali è istituzionalmente demandato il compito di tutelare la salute dei cittadini.,"[tit.] E la buona sanità è una foto di [Oliviero] Toscani (Mattino, 19 maggio 2007, p. 12, Attualità).","Tipo: Composizione / Aggettivo+nome, Formanti: buono 1 [agg.], sanità"
buonistico,agg,Che richiama atteggiamenti improntati a un eccesso di buoni sentimenti e a evitare situazioni di scontro e tensione.,"L'immigrazione di diseredati, senza un prima né un dopo, in una civiltà di tormentati impoveriti d'idee, reclusi tra porte chiuse da inferno di Sartre, si potrebbe definirla (mi scusi, lady Ashton) con nomi appropriati, severi, gravi, veri pugni nello stomaco, invece che con vulgate buonistiche e aspersioni di ottimismo là dove un dramma d'insolubile si presenta e ci schiaccia? (Guido Ceronetti, Corriere della sera, 1 marzo 2011, p. 51).","Tipo: Suffissazione / Deaggettivale, Formanti: buono 1 [agg.], -istico"
buono-scuola,loc nom,"Incentivo economico concesso, dal governo o da un'amministrazione locale alle famiglie, per sovvenzionare la formazione scolastica dei figli.","[tit.] Le due strade della Regione per salvare il buono scuola [testo]  Francesca Frediani, consigliera regionale del Movimento 5 Stelle, fotografa lo stato dell’arte della discussione sul buono scuola in Consiglio regionale: «E’ inaccettabile che famiglie ed alunni piemontesi delle paritarie debbano pagare le conseguenze delle divisioni interne al Partito democratico. I cittadini hanno bisogno di certezze, non possono certo aspettare che si esaurisca il dibattito tra correnti cattoliche e laiche dei democratici». I grillini prendono spunto dalla presa di posizione del segretario regionale democratico, Davide Gariglio, che ha corretto la comunicazione dell’assessore Gianna Pentenero alla Conferenza sul Diritto allo Studio. Si spiega così la decisione di Sergio Chiamparino di affrontare la questione nella giunta di questa mattina: «Le risorse disponibili sono poche e dobbiamo decidere il modo migliore per spenderle». Dunque ben venga «il confronto nel Pd se è di merito. Tecnicamente dobbiamo vedere se è possibile fare un bando per due anni oppure no privilegiando le fasce più povere». Chiamparino, dunque, lascia aperta una porta alla proposta Gariglio (cioè fare un doppio bando erogando per ogni anno solo il 50% delle risorse precedenti) ma riconosce anche la decisione dell’assessore Pentenero di modificare subito il tetto massimo di reddito Isee (oggi 40 mila euro) che rende possibile anche alle famiglie non bisognose di accedere al rimborso delle spese per le rette delle scuole cattoliche e private. Se Chiamparino ha spostato il confronto chiamando in causa il parere tecnico degli uffici restano i problemi politici nel Pd. Le tifoserie Pentenero vuole evitare le polemiche con il suo segretario e spiega che dal suo punto di vista «è necessario superare la tradizionale divisione tra “tifosi” delle scuole paritarie e “difensori” delle scuole statali». E spiega: «La questione è molto complessa e fa i conti sia con le generali difficoltà economiche sia con le cattive abitudini della giunta Cota e con le passività che ci ha lasciato». Ecco perché più di cercare di «dettare la linea si tratta di entrare nel merito delle questioni». E le questioni, appunto, sono soprattutto economiche: «La giunta Cota ha applicato la legge iniziando ad utilizzare le risorse degli anni successivi per dare copertura a bandi sempre più slittati nel tempo». E si arriva al 2013-2014: l’anno scolastico è terminato senza l’emissione del bando «e con le risorse insufficienti sul bilancio corrente a meno che non si adotti nuovamente il sistema di prendere in giro le famiglie e non dare sufficiente copertura, aprendo così nuovi “pagherò”». Modello da cambiare L’assessore cosi’ si impegna a «predisporre un piano annuale che, nel rispetto della libera scelta educativa e dei principi della legge 28 del 2007, consenta di pubblicare un bando con risorse veramente disponibili nel bilancio e adeguate a coprire il reale fabbisogno». Il primo passo dovrebbe essere la «revisione delle fasce Isee (oggi si ottiene un contributo con un tetto massimo di 40 mila euro) che tenga conto del mutato quadro delle risorse e di condizione socio economica delle famiglie». Questo potrebbe poi portare ad «una modifica del modello che riprenda, ad esempio, il sistema di finanziamento adottato per le scuole di infanzia paritarie». Confronto aperto Insomma, il confronto è aperto e Pentenero vuole coinvolgere non solo la conferenza sul diritto allo studio ma l’intero Consiglio regionale a partire, naturalmente dal Pd: «ma senza difese di una posizione o dell’altra per interessi elettorali a scapito di un servizio che dobbiamo garantire a tutti gli studenti».  Francesca Frediani, consigliera regionale del Movimento 5 Stelle, fotografa lo stato dell’arte della discussione sul buono scuola in Consiglio regionale: «E’ inaccettabile che famiglie ed alunni piemontesi delle paritarie debbano pagare le conseguenze delle divisioni interne al Partito democratico. I cittadini hanno bisogno di certezze, non possono certo aspettare che si esaurisca il dibattito tra correnti cattoliche e laiche dei democratici». (Maurizio Tropeano, Stampa, 8 settembre 2014, p. 45, Cronaca di Torino).","Tipo: Composizione / Nome+nome, Formanti: buono 2 [s. m.], scuola"
burden sharing,loc nom,"Ripartizione delle responsabilità, condivisione degli oneri.","Ma i titolari di quelle pensioni avevano tutto il diritto di aspettarsi da parte del ceto politico una qualche forma di burden sharing, di condivisione del fardello: forse simbolica e nella sostanza ininfluente, ma sicuramente efficace come messaggio rivolto ai cittadini. (Giovanni Sabbatucci, Messaggero, 18 luglio 2011, p. 1, Prima pagina). ** In pratica è caduto il tabù del too big to fail e delle connesse polemiche sui superbonus incassati da banchieri che a volte hanno poi scaricato sugli Stati e quindi sui correntisti i loro errori. Si è deciso che a pagare dovesse essere la finanza, e la Ue varò per prime le norme sulla burden sharing, applicandole per esempio a Cipro. Ora il bail-in: così ora la stella polare è il patrimonio, la redditività un corollario. (Massimo Restelli, Giornale, 2 gennaio 2016, p. 19, Economia).","Tipo: Prestito / Inglese, Formanti: burden (inglese), sharing (inglese)"
burqini,sost,"Abito femminile da bagno leggero e aderente a tutto il corpo, usato dalle donne islamiche.","[tit.] In piscina col burkini anche in Italia: è scontro [testo] Quando a far paura basta una donna «vestita» che entra in piscina. Una volta i guai, con i carabinieri a controllare i centimetri, a passarli erano le signore che esibivano i primi bikini. Ora, a sollevare scandalo, è il «burkini», il costume da bagno per le donne musulmane, tutto d’un pezzo dalla testa ai piedi. […] La storia del burkini è già esplosa nelle scorse settimane in Francia, dove si è verificato un caso simile nella piscina comunale di Emerainville, periferia di Parigi, con una donna col burkini che ha denunciato i gestori dell’impianto perché l’hanno allontana dalla struttura. (Massimo Rossignati, Messaggero, 19 agosto 2009, p. 11, Cronache). ** [tit.] Il sindaco di Cannes vieta il burkini [testo] Dopo l’annosa e lacerante diatriba sul velo a scuola, le spiagge d’oltralpe diventano la nuova frontiera dello scontro sulla liceità in pubblico delle «tenute integrali» femminili. Il nuovo pomo della discordia viene chiamato «burkini»: un costume da bagno che avvolge corpo e capigliatura, lasciando scoperti solo viso, mani e piedi. (Daniele Zappalà, Avvenire, 13 agosto 2016, p. 15, Mondo).","Tipo: Prestito / Inglese, Formanti: burqa (arabo), bikini"
bushiano,sost,"Chi o che sostiene le posizioni politiche di George W. Bush, già 43° presidente degli Stati Uniti d'America dal 2001 al 2008.","Nella crisi dei rapporti atlantici, [Colin] Powell ha fatto e fa da ponte. E' un ruolo cruciale che nessun altro bushiano è in grado né ha la volontà di svolgere. (Ennio Caretto, Corriere della sera, 5 agosto 2003, p. 10, Esteri). ** Si è scritto molto a proposito dell’arroganza bushiana che avrebbe diviso l’Europa. In realtà, fin dal primo momento, la maggioranza dei paesi europei si è schierata con Bush. (Foglio, 17 novembre 2007, p. 3).","Tipo: Suffissazione / Denominale, Formanti: Bush (George W.), -(i)ano"
bushismo,sost,"La linea e la strategia politica di George H. W. Bush e poi di suo figlio George W. Bush, già presidenti degli Stati Uniti d'America.","Il mondo conservatore è nel caos, quasi in guerra civile, nel giorno delle primarie repubblicane in Michigan. Manca un leader, un’idea, una via d’uscita certa che consenta alla Right Nation di superare la rassegnazione alla sconfitta che si è diffusa negli ultimi tempi. […] La battaglia non è solo nelle urne delle primarie, ma in libreria. C’è «Heroic Conservatism» di Mike Gerson che propone una riedizione del bushismo, «Comeback, Conservatism that can win again» di David Frum che spiega come la crociata anti tasse non sia più decisiva come ai tempi di [Ronald] Reagan, perché venticinque anni di riduzione fiscale hanno portato le aliquote sui redditi personali a livelli accettabili. (Foglio, 16 gennaio 2008, p. 1, Prima pagina).","Tipo: Suffissazione / Denominale, Formanti: Bush (George W.), -ismo"
bushista,sost,Sostenitore delle posizioni politiche di George W. Bush; relativo a George W. Bush.,"Prendete il seggio senatoriale della Virginia, che sta ai repubblicani come Milano a Forza Italia. Bisogna aspettare il nuovo conteggio, ma con tutta probabilità si celebrerà il funerale politico di George Allen, a beneficio di Jim Webb. Webb, candidato dei democratici, veterano del Vietnam, è stato ministro di [Ronald] Reagan. Allen era uno dei più accreditati papabili per la nomination del 2008, ma la fotocopia di George W. Bush: simile nel modo di fare, sempre schiacciato sulle posizioni del Presidente. Un reaganiano contro un bushista. (Alberto Mingardi, Libero, 9 novembre 2006, p. 12, Elezioni in Usa). ** La costruzione della Right Nation, come hanno scritto qualche anno fa John Micklethwait e Adrian Woolridge raccontando l'evoluzione della destra americana fino a George W. Bush nel libro che ha più di tutti accompagnato, spiegato e raccontato l'avvento dell'era bushista. (Giuseppe De Bellis, Giornale, 25 aprile 2015, p. 1, Prima pagina).","Tipo: Suffissazione / Denominale, Formanti: Bush (George W.), -ista"
business environment,loc nom,"La situazione, l'ambiente in cui si trovano a operare investitori e uomini d'affari per lo sviluppo di attività imprenditoriali e commerciali.","Nell'economia reale infatti il gioco non si fa solo sulle condizioni esterne, ma si conduce prevalentemente sulle scelte interne, sui processi di impresa, sulle mosse aziendali, sugli acumi del top management. Aspetti che nell'ultima decade hanno determinato lo smarrimento nelle decisioni e il tentennamento dei gruppi dirigenti impauriti e senza visioni, tutti in attesa di condizioni di business environment, appunto, più favorevoli. (Severino Salvemini, Corriere della sera, 17 ottobre 2012, p. 42, Idee & opinioni).","Tipo: Prestito / Inglese, Formanti: business (inglese), environment (inglese)"
business plan,loc nom,"Progetto finanziario, piano per gli investimenti di un'azienda.","A complicare la situazione è stata la bozza del governo Monti sul quinto conto Energia che ha abbassato gli incentivi statali sul fotovoltaico e modificato alcune regole rispetto al quarto conto Energia, quello su cui si è stilato il business plan del parco fotovoltaico. (Maria Concetta Goldini, Sicilia, 18 maggio 2012, p. 11, I Fatti). ** nella nostra cultura abbiamo separato troppo il «business» dal resto dalla vita, i contratti dai doni, l’eros dall’agape; e così non capiamo più che una imprenditrice e un imprenditore sono prima persone, e che dietro a una crisi aziendale si può nascondere una vera prova morale e spirituale, che va curata a questo livello, che è molto più profondo e vitale dei «business plan» e dei prestiti bancari (che comunque oggi aiuterebbero, e molto). (Luigino Bruni, Avvenire, 21 aprile 2013, p. 32). ** Uno dei fronti aperti per la rete in fibra è quello di Metroweb. La società ha un tavolo di lavoro con Telecom (come del resto con Vodafone e Wind) per mettere a punto un business plan da portare ai rispettivi cda. (Giornale, 22 novembre 2015, p. 18, Economia). ** Appena ha sentito parlare di rafforzamento del capitale, comunque, la Bce ha rotto gli indugi e indirizzato a Verona e Milano il suo «via libera informale». Il business plan vero e proprio, invece, una volta perfezionato, passerà prima al vaglio del meccanismo di vigilanza unico (Ssm) e poi, in seconda battuta, del consiglio direttivo della Bce. (Marco Girardo, Avvenire, 24 marzo 2016, p. 23, Economia & lavoro).","Tipo: Prestito / Inglese, Formanti: business (inglese), plan (inglese)"
businesswoman,sost,Donna d'affari.,"[Elena Ambrosiadou] Ha sbaragliato il campo fino a diventare la regina del Miglio Quadrato, la City, una delle «business women» più ricche del mondo. Ma il computer, sua passione, rischia ora di rovinarle la festa. (Fabio Cavalera, Corriere della sera, 22 maggio 2011, p. 14, Esteri). ** Vestite da uomo, ma nei colori dei fiori. La forza dei fuxia, dei gialli, dei blu pavone e del verde smeraldo dà energia alla business woman di Dior. (Antonella Amapane, Stampa, 1 marzo 2014, p. 20, Società).","Tipo: Prestito / Inglese, Formanti: business (inglese), woman (inglese)"
busta-bomba,loc nom,Busta contenente un ordigno esplosivo.,"Tre buste-bomba confezionate in modo simile; scritte di rivendicazione tutte diverse, siglate Federazione anarchica informale (Fai) e spedite dall’Italia. (Gazzettino, 2 aprile 2011, p. 12, Attualità).","Tipo: Composizione / Nome+nome, Formanti: busta, bomba"
buy,sost,"Nel gergo borsistico, invito all'acquisto di azioni rivolto dagli analisti di borsa agli investitori.","Milano è stata la migliore Borsa europea con l’indice Ftse Mib che ha chiuso in crescita del 2,78% a 15.974 punti e l’Ftse All Share in aumento del 2,67% a quota 16.961. In Piazza Affari si sono così registrati anche veri boom, come quello di Saipem, salita dell’8,21% finale a 21,4 euro dopo che Goldman Sachs ha migliorato il suo giudizio in «buy» e l’ha inserita nella sua «conviction list» con prezzo obiettivo a 27 euro. (Avvenire, 6 marzo 2013, p. 21, Economia & lavoro).","Tipo: Prestito / Inglese, Formanti: buy (to) (inglese)"
cabarettaro,sost,"(Iron.) Attore da cabaret, che intrattiene il pubblico con battute facili e estemporanee.","La grande curiosità del pubblico stava tutta qui, infatti: Robin Williams avrebbe fatto Robin Williams, con le vocine, le imitazioni e tutto quel repertorio da sublime cabarettaro sopra le righe per cui è diventato famoso, oppure si sarebbe attenuto alle battute del copione? (Egle Santolini, Stampa, 3 aprile 2011, p. 31, Spettacoli).","Tipo: Suffissazione / Denominale, Formanti: cabaret (francese), -aro"
cacerolazo,sost,Manifestazione spontanea di protesta popolare durante la quale si percuotono casseruole e suppelletili di cucina.,"[tit.] Il popolo viola nelle piazze; «Dopo [Hosni] Mubarak via [Silvio] Berlusconi» [testo] «Dopo  Mubarak, Silvio Berlusconi». I coperchi e i mestoli a percuotere le pentole, a scandire il tempo, come i cacerolazos argentini. (Unità, 13 febbraio 2011, p. 10, Primo Piano).","Tipo: Prestito / Spagnolo, Formanti: cacerolazo (spagnolo)"
cafonauta,sost,"(Scherz. Iron.) Chi si improvvisa uomo di mare senza averne la preparazione necessaria e le buone maniere dovute, non preoccupandosi delle conseguenze della sua imperizia.","Nei mesi di giugno e luglio le verifiche su tutto il litorale laziale sono state 286, ma è in particolare sul litorale romano che è scattato il pugno di ferro: su 132 controlli, gli illeciti riscontrati sono stati 33, esattamente il 25%. Significa che un «cafonauta» su quattro bloccato dalle pattuglie della guardia costiera ha concluso la sua giornata di vacanza negli uffici della capitaneria, con una multa salata: dai 103 euro per l'omesso uso del casco e del giubbotto di sicurezza o per la mancanza dei documenti di bordo ai 2.754 per la guida senza patente, passando per i 344 euro nel caso di violazione dell'area di balneazione e per i 714 (più il sequestro del mezzo) previsti per la mancanza dell'assicurazione. (Fabrizio Peronaci, Corriere della sera, 14 agosto 2007, Cronaca di Roma, p. 3).","Tipo: Confissazione / Suffissoide, Formanti: cafone, -nauta"
calciodipendente,sost,(Iron.) Chi o che non può fare a meno di seguire il campionato di calcio; tifoso.,"Olanda in semifinale, Seleção eliminata e addio di Carlos Dunga: «Si sapeva già che il mio incarico sarebbe durato quattro anni», ha dichiarato dopo il match. Da ct ha conquistato una Coppa America (2007), un bronzo alle Olimpiadi (2008) e la Confederations Cup (2009). Con un intero paese -- più che mai calcio-dipendente -- a lutto. E dove Felipe Melo emerge come primo colpevole dell’eliminazione. (Adige, 3 luglio 2010, p. 53, Sport).","Tipo: Composizione / Nome+participio, Formanti: calcio, dipendente"
calcolatore quantistico,loc nom,"Calcolatore che può disporre di una potenza di calcolo molto elevata, funzionante sulla base dei principi elaborati dalla teoria computazionale quantistica.","I numeri sono passati attraverso molte rivoluzioni: quale sarà la prossima? «Mi vengono in mente i calcolatori quantistici, ma non azzardo estrapolazioni fantasiose: i sogni utopistici potrebbero trasformarsi in disastri» [Paolo Zellini intervistato da Gabriele Beccaria]. (Stampa, 13 marzo 2007, p. 46, Società e Cultura). ** un calcolatore quantistico sarebbe più potente dei calcolatori di oggi molto più di quanto questi sono più potenti degli abachi degli antichi. (Massimo Inguscio, Sole 24 Ore, 10 novembre 2013, p. 30, Scienza e filosofia).","Tipo: Calco lessicale / Internazionalismo / Nome+aggettivo, Formanti: calcolatore, quantistico"
calderoliano,agg,"Di Roberto Calderoli, esponente della Lega Nord, già ministro per le Riforme.","E il resto dei centomila Calderoli, tutti privi di calzini ai piedi e preferibilmente in calzoncini corti anche d’inverno perché questo è il look calderoliano, un po’ affermano e un po’ negano, un po’ ci sono e un po’ ci fanno. O, forse, Calderoli non è Calderoli oppure lo è e però non vive bene il suo esserlo: «Non mi piaccio ma qualcuno il lavoro sporco deve pur farlo», recita infatti una delle sue massime più famose. (Mario Ajello, Messaggero, 28 maggio 2011, p. 7, Primo Piano).","Tipo: Suffissazione / Denominale, Formanti: Calderoli (Roberto), -(i)ano"
caldo-killer,loc nom,"Caldo asfissiante, che può risultare letale.","Malgrado queste temperature sahariane non ci sono stati decessi sospetti da «caldo killer» come nei giorni scorsi. Per i 118, comunque, i più esposti al rischio di colpi di calore e disidratazione sono gli anziani. (Alessio Ribaudo, Corriere della sera, 26 agosto 2011, p. 25, Cronache).","Tipo: Composizione / Nome+nome, Formanti: caldo, killer (inglese)"
calembourista,sost,Chi ha la passione di intrattenere e divertire con giochi di parole.,"Il rubrichista, tradito dal suo essere petrarchista, doveva delle scuse a Lara Comi, che è una giovane ma non ignota europarlamentare del gruppo del Ppe, provenienza Forza Italia. Il petrarchista distratto l’aveva chiamata Laura («Erano i capei d’oro…», ah, l’amour). Ieri però, al calembourista che è nascosto dentro a ogni petrarchista, sarebbe venuto di chiamarla Lara Comic. (Maurizio Crippa, Foglio, 9 marzo 2017, p. 1, Prima pagina).","Tipo: Suffissazione / Denominale, Formanti: calembour (francese), -ista"
Calimero,sost,"Per antonomasia, chi è ingiustamente oggetto di scarsa considerazione; con riferimento al personaggio della pubblicità e dei cartoni animati, piccolo pulcino di colore nero soggetto a soprusi e ingiustizie, ideato nel 1961 da Nino e Toni Pagot.","Il suo infantile vittimismo, lo sguardo interrogativo e triste, il fardellino rosso portato come un feticcio sono la chiave del successo di questo brutto anatroccolo. Per lui si è sbilanciato persino Umberto Eco: «Quando un personaggio genera un nome comune ha infranto la barriera dell'immortalità ed è entrato nel mito: si è un calimero come si è un dongiovanni, un casanova, un donchisciotte...»; quasi una figura archetipica che ha influenzato generazioni di tutto il mondo. (Camilla Tagliabue, Sole 24 Ore, 5 luglio 2009, p. 43).","Tipo: Antonomasia, Formanti: Calimero"
call center,loc nom,"Centro telefonico e telematico che fornisce informazioni e gestisce attività di promozione, accettazione di ordini, prenotazioni e attenzione al cliente; centralino.","Come informa Air Alps, «i voli sono prenotabili tramite le agenzie di viaggio e il call center di Alitalia. Fra poco dovrebbe anche essere reinstallato il canale di vendita online sul sito internet». (Adige, 15 febbraio 2012, p. 7, Attualità).","Tipo: Prestito / Inglese, Formanti: call (inglese), center (inglese)"
cambio sequenziale,loc nom,"Negli autoveicoli, meccanismo che permette di cambiare la marcia senza far uso della frizione.","Vestita con una carrozzeria station wagon, subito riconoscibile per alcuni dettagli tipo le tre file di led ai lati della calandra oppure i passaruota e i parafanghi maggiorati, la RHX oltre a un veloce cambio sequenziale robotizzato sfrutta nella meccanica una trazione a 4 ruote motrici che la rende in grado di percorrere senza problemi i fondi stradali critici come neve, sassi e fango. (Paolo Odinzov, Repubblica, 5 marzo 2012, p. 51, Automotori).","Tipo: Polirematica / Nome+aggettivo, Formanti: cambio, sequenziale"
camicia verde,loc nom,"Per antonomasia, militante della Lega Nord.","La pattuglia delle «camicie verdi» in Parlamento è composta da 22 senatori e 59 deputati. Due sono le opzioni principali che i parlamentari del Carroccio avrebbero di fronte nel caso decidessero di non presentarsi più in Parlamento. La prima, e più semplice da mettere in pratica, consiste nel disertare le sedute e le riunioni delle commissioni parlamentari. [...] La seconda opzione a disposizione dei Lumbard prevede invece le dimissioni dall'incarico di parlamentare. (Gazzettino, 2 luglio 2012, p. 2, Primo Piano). ** il pragmatismo ha contagiato anche un (ex) leghista come il sindaco di Verona Flavio Tosi: ha firmato un accordo con la prefettura in base al quale 49 migranti cureranno parchi e strade della città in attesa che le pratiche burocratiche completino il loro corso. «È un segnale positivo per gli stranieri e per i veronesi» ha commentato il primo cittadino che fu «camicia verde». (Claudio Del Frate, Corriere della sera, 18 luglio 2015, p. 5, Primo piano).","Tipo: Metonimia, Formanti: camicia, verde"
camillerismo,sost,(Iron.) Tendenza letteraria imposta dalle opere e dallo stile dello scrittore Andrea Camilleri.,"Ogni ipotesi s'infrange fatalmente nella munifica anomalia del fenomeno Camilleri, nell'infallibile alacrità del suo macroscopico successo. Ma deve fare i conti pure con una produzione invasiva, tra repêchage e nuove proposte, che in buona parte si pone sulla scia del camillerismo con gli esiti più diversi. (Marcello Benfante, Repubblica, 28 settembre 2010, Palermo, p. XIV).","Tipo: Suffissazione / Denominale, Formanti: Camilleri (Andrea), -ismo"
camionbar,sost,Punto mobile di ristoro.,"[tit.] Acqua e caffè a peso d’oro / In Centro il rincaro è servito / Parola di camion bar «Se hanno sete i turisti non badano a spese». E una bottiglietta schizza a 2 euro e mezzo [testo] […] Una bottiglietta d’acqua può arrivare a costare 3 euro se si è seduti al tavolino, 2 euro e 50 centesimi al camion bar, come una lattina di Coca Cola. (Matteo Vincenzoni, Tempo, 23 luglio 2011, Cronaca di Roma, p. 1). ** [tit.] Al Comune i poteri sui camion bar, ma mancano le regole [testo] L’autorizzazione dei centri commerciali e le concessioni degli stabilimenti balneari. Ma anche la disciplina dei camion bar, spesso parcheggiati a pochi metri dai monumenti. Tutte materie che oggi ricadono nelle competenze della Regione, ma che presto potrebbero passare direttamente al Campidoglio, grazie alla proposta di legge regionale su Roma Capitale approvata dalla giunta regionale, che ora approderà in consiglio regionale. (Fabio Rossi, Messaggero, 22 febbraio 2014, p. 42, Cronaca di Roma).","Tipo: Composizione / Nome+nome, Formanti: camion, bar 1 [caffè]"
camion-bomba,loc nom,"Camion carico di esplosivo, utilizzato per un attentato terroristico.","Erano stati in tanti a ipotizzare che Shamil [Salmanovich] Basaev, il terrorista ceceno numero uno, fosse morto per un errore nel maneggiare l’ennesimo camion bomba. (Foglio, 5 aprile 2007, p. 3). ** [tit.] Camion-bomba in Nigeria / Tra le 120 vittime molte donne (Corriere della sera, 21 maggio 2014, p. 12, Esteri). ** Nessuna responsabilità, neppure ai fini civili, può essere mossa al generale dei Carabinieri Georg Di Pauli, il comandante della Base Maestrale, a Nassiriya, sventrata il 12 novembre 2003 da un camion-bomba che uccise 19 italiani (12 carabinieri, cinque militari dell'Esercito e due civili) 14 iracheni e ferì altre 140 persone. (Messaggero, 11 febbraio 2017, p. 3, Primo Piano).","Tipo: Composizione / Nome+nome, Formanti: camion, bomba"
camion-frigo,loc nom,Camion provvisto di celle frigorifere per il trasporto di prodotti deperibili.,"Un'Italia di gente spettinata, con la barba rasata male, i vestiti comprati al mercato dai cinesi. Più simile all'Italia che emerge dai racconti di gente come Pietro Spataro, di «unionecamionisti.it» che spiega come per legge l'orario europeo dei camionisti «prevede per due settimane non più di 90 ore con un massimo la prima settimana di 54 ma in Italia non la rispetta nessuno. Le ditte ti impongono, soprattutto se hai un camion frigo, 18-20 ore di fila». (Gian Antonio Stella, Corriere della sera, 23 gennaio 2010, p. 1, Prima pagina).","Tipo: Composizione / Nome+nome, Formanti: camion, frigo"
campana,sost,"Contenitore di forma simile a una campana, destinato alla raccolta differenziata dei rifiuti.","A lanciare l'allarme è l'assessore all'Ambiente del Comune di Gattinara, Mario Mantovani, che parla di «un tempo di assestamento necessario affinché il servizio torni alla sua regolarità. Potrebbe capitare di trovare dei cassonetti colmi di immondizia, così come le campane della raccolta differenziata. Se dovesse capitare invito i cittadini a segnalarlo in municipio e noi lo faremo subito presente alla ditta che essendo nuova dell'incarico potrebbe essersene dimenticata». (Giuseppe Orrù, Stampa, 23 febbraio 2011, Biella, p. 67).","Tipo: Specializzazione, Formanti: campana"
cane a sei zampe,loc nom,"Il gruppo Eni, che ha per simbolo un cane con sei zampe.","Per il cane a sei zampe la partita è molto delicata. Tripoli rappresenta il 13% del fatturato nonché un azionista importante, sebbene «sterilizzato» dalla risoluzione con cui l'Onu ha congelato beni e interessi del Raìs in tutto il mondo. La guerra non ha danneggiato gli impianti e dunque non appena la situazione politica sarà ristabilita l'Eni è pronta a riprendere la propria attività nel petrolio e nel gas. (Federico De Rosa, Corriere della sera, 23 agosto 2011, p. 14, Primo Piano). ** Il futuro comincia qui. Un futuro che -- come insegnava Enrico Mattei, il visionario timoniere dell’Eni delle origini -- non può fermarsi mai. Così Mattei costruì il successo del «cane a sei zampe», capitalizzando sul gas metano della Val Padana e inseguendo il petrolio che finalmente sgorgò a Cortemaggiore, nel 1949, dal pozzo numero 1, il primo giacimento profondo di metano contenente petrolio dell’Europa. (Enrica Roddolo, Corriere della sera, 14 luglio 2016, p. 38). ** Secondo i rumors che si sono inseguiti per tutta la giornata di ieri, l’attuale presidente di Finmeccanica, Gianni De Gennaro, sarebbe in corsa per assumere la presidenza del Cane a sei zampe al posto di Emma Marcegaglia, (A[ndrea] Bas[si], Messaggero, 17 marzo 2017, p. 7, Primo Piano).","Tipo: Metonimia, Formanti: cane, sei, zampa"
cane-killer,loc nom,Cane che può sfuggire al controllo e uccidere esseri umani.,"Hanno colpito ancora i cani killer di Modica: il branco che ha sbranato il bimbo di 10 anni, è tornato a seminare il terrore, aggredendo una turista tedesca che stava facendo jogging sulla spiaggia. La giovane è stata circondata e azzannata su tutto il corpo, in particolare sul viso. A tentare di bloccarli un gruppo di persone presenti sul posto, tra cui il sindaco e dei tecnici comunali. Anche loro sono stati aggrediti, ma sono riusciti a mettere in fuga i cani e a soccorrere la donna. (Mattino, 18 marzo 2009, p. 1, Prima pagina).","Tipo: Composizione / Nome+nome, Formanti: cane, killer (inglese)"
cane-robot,loc nom,Automa che ha le sembianze di un cane ed è capace di riprodurne molti comportamenti.,"[tit.] Il cane-robot copia il padrone [testo] Se il cane-robot non ci capisce, non lo vogliamo. Per creare un amico a quattro zampe artificiale e intelligente un gruppo di ricercatori di Taiwan ha sviluppato un prototipo robotico in grado di interpretare le espressioni del volto umano e di rispondere in modo appropriato. Se il padrone è triste, lui si intristisce. Se il padrone è allarmato, lui si allarma. (Pa. Car., Corriere della sera, 21 settembre 2010, p. 28, Scienza & Tecnologia).","Tipo: Composizione / Nome+nome, Formanti: cane, robot (ceco)"
canile-lager,loc nom,(Spreg.) Canile nel quale i cani sono custoditi in spazi ristretti e in pessime condizioni alimentari e igieniche.,"[tit.] Denuncia animalista: «Ha un canile-lager e fa il consulente in Provincia» [testo] Venti di protesta soffiano sul Nord Italia animalista. Pomo della discordia la possibile nomina del nuovo responsabile dell’ufficio tutela dei diritti degli animali della provincia di Milano. Il candidato più nominato degli ultimi giorni è Achille Abbiati, segretario regionale della Dc lombarda e non molto amato dalle associazioni locali, che lo accusano di essere proprietario di un canile lager. (Silvia Crivella, Libero, 10 marzo 2010, p. 16, Italia).","Tipo: Composizione / Nome+nome, Formanti: canile, Lager (tedesco)"
cannibale,sost,"Chi appartiene o è riconducibile a un gruppo di giovani scrittori italiani degli anni Novanta, la cui produzione è caratterizzata da espressioni linguistiche e contenuti cruenti, con sfumature talvolta grottesche o ironiche; a esso relativo.","L'esordio [di Simona Vinci], nel 1997, non passò inosservato. Erano gli anni dei «cannibali» e passò per tale. In realtà, la sua strada -- come per i migliori di quell'ondata -- si sarebbe rivelata personalissima, solitaria e sorprendente. (Paolo Di Paolo, Unità, 18 agosto 2012, p. 20, Culture).","Tipo: Metaforizzazione, Formanti: cannibale"
canone concertato,loc nom,"Canone di affitto di unità immobiliari determinato di comune accordo tra le parti, anche sulla base di accordi di categoria.","La Regione ha erogato all'Ater un contributo di 720 mila euro per la costruzione, nel territorio comunale, di appartamenti da concedere in locazione a canone concertato. (Giorgio Guzzetti, Arena, 23 novembre 2010, p. 30, Provincia).","Tipo: Composizione / Nome+participio, Formanti: canone, concertato"
cantantessa,sost,"Cantante donna, cantautrice.","Intanto sempre più poetesse si definiscono poete (avvertono in quel suffisso un valore spregiativo) e tante professoresse pretendono di essere delle professore (per lo stesso motivo). Carmen Consoli, più che come cantautrice, rischia all’opposto di passare alla storia come cantantessa. (Massimo Arcangeli, Messaggero, 30 marzo 2014, p. 22, Cultura). ** Con una puntata di lancio più appetitosa di un banchetto nuziale, va in onda la nuova edizione dell’ormai caposaldo del sabato sera di casa Mediaset Amici di Maria De Filippi, con tutto il consueto codazzo di creature defilippiane: aspiranti cantanti e cantantesse, candidati ballerine e balleroni, insegnanti più o meno tassidermizzati, capisquadra ripescati nel dimenticatoio catodico, e, soprattutto, giudici, giudici e ancora giudici. (Asif, Sole 24 Ore, 10 aprile 2016, p. 42, Domenica).","Tipo: Suffissazione / Denominale, Formanti: cantante, -essa"
cantantista,sost,Cantante di maniera.,"a provocazioni di questo tipo il Vaticano dovrebbe rispondere con l’indifferenza dei sovrani, la sovrana indifferenza. Il tono asperrimo dell’«Osservatore romano» nella replica a un cantantista, comprensibile nella logica di amore che circonda la figura del pontefice e i suoi carismi, non è invece compatibile con la funzione libera e l’impatto pubblico della predicazione civile della chiesa, che non è agente politico ma ormai rivendica giustamente un luogo pubblico per le sue idee: e in luogo pubblico si sconta il dissenso, anche brutale. (Foglio, 3 maggio 2007, p. 4).","Tipo: Suffissazione / Denominale, Formanti: cantante, -ista"
cantascrittore,sost,Scrittore che ama esibirsi cantando canzoni di cui ha composto il testo.,"All’elenco dei canta-scrittori si aggiunge ora Gino De Crescenzo, in arte Pacifico, che giovedì pubblica il romanzo «Ti ho dato un bacio mentre dormivi» e lo presenta alla Feltrinelli Piemonte assieme alla giornalista Laura Piazzi. (Luigi Bolognini, Repubblica, 25 settembre 2016, Torino, p. XI).","Tipo: Parola macedonia, Formanti: cantante, scrittore"
cantierabile,agg,"Pronto per l'avvio della realizzazione di un'opera pubblica, di un progetto edilizio, per i quali può essere indetta la gara di appalto.","Anche sulle opere cantierabili al Sud come l’Alta velocità, sulla riforma dei servizi pubblici locali e sul «Piano casa» è prevista solo una relazione di Raffaele Fitto, ministro degli Affari regionali. (Eugenio Fatigante, Avvenire, 9 febbraio 2011, p. 10, Oggi Italia). ** «Abbiamo chiesto al ministro di creare una task force per avviare subito le opere appaltabili o già cantierabili --spiega ancora [Enzo] Bianco -- e gli abbiamo anche fornito un elenco di opere stradali e idriche». (Sicilia, 18 maggio 2012, p. 6, Il Fatto). ** Ci sono progetti pronti e cantierabili di piccole opere per un totale di 7 miliardi: si tratta dei quattro programmi per l'edilizia scolastica, il dissesto idrogeologico, i «6mila campanili» e il piano città. In piccola parte sono stati già finanziati e avviati, ma mancano risorse per accelerare e appaltare tutto entro il 2014. (Sole 24 Ore, 23 febbraio 2014, p. 1, Prima pagina).","Tipo: Suffissazione / Denominale, Formanti: cantiere, -abile"
cantierabilità,sost,"Possibilità di dare avvio a un'opera pubblica, a un progetto edilizio, con indizione della gara d'appalto.","Le opere saranno scelte in base alla loro effettiva cantierabilità e alla rilevanza per il Sud. (Antonella Baccaro, Corriere della sera, 26 novembre 2010, p. 13, Primo Piano). ** «Abbiamo nel capitolo Miur una cantierabilità di quasi 2mila interventi che possono partire ora, entro il mese di luglio». Così il ministro dell'Istruzione e Università Stefania Giannini a margine della riunione informale dei ministri Ue della Ricerca, a Fieramilanocity. (Unità, 23 luglio 2014, p. 10, L'inchiesta). ** «Abbiamo colto una grande attenzione da parte del governo -- dice il presidente dell’Ance, Paolo Buzzetti -- e questo ci fa piacere perché avevamo detto per tempo che le misure contenute nel decreto sblocca-Italia non sarebbero state sufficienti e sarebbe stato invece necessario completare quell’azione, pure positiva, passando a una vera cantierabilità in tempi stretti». (Giorgio Santilli, Sole 24 Ore, 15 marzo 2015, p. 6).","Tipo: Suffissazione / Deaggettivale, Formanti: cantierabile, -ità"
cantierare,verb,Porre in cantiere.,"Federico Bortoli, 44 anni, è l'amministratore delegato di Roma Metropolitane. Nonchè presidente della commissione di gara. Quali le prossime tappe? «Apertura dei cantieri entro fine aprile, perché la tratta San Giovanni-Alessandrino sia pronta nella primavera del 2011. Mentre per la seconda fase procederemo rapidamente alla progettazione definitiva, che contiamo di cantierare entro un anno, per arrivare all'intera linea in esercizio nel 2013». (Corriere della sera, 15 febbraio 2006, p. 2, Primo Piano). ** Nel colloquio con Fabio Fazio, [Matteo Renzi] ha fornito tre informazioni precise, […] Terzo: prima dell'avvio del semestre [di presidenza italiana dell'Ue] verranno cantierate una serie di riforme per rendere più efficienti i servizi pubblici. (Carlo Stagnaro, Secolo XIX, 10 marzo 2014, p. 1, Prima pagina).","Tipo: Suffissazione / Denominale, Formanti: cantiere, -are 1 [Suffisso verbale]"
capitalismo compassionevole,loc nom,Concezione capitalistica dell'economia che si propone di contemperare esigenze competitive e coesione sociale.,"Sembra passato un secolo da quando George Bush jr sintetizzava, pochissimi anni fa, la dottrina economica dei «neocon» americani e la linea della sua amministrazione con la formula di «capitalismo compassionevole», associando cioè all'esigenza di libertà e quasi deregolazione del mercato non un sistema di regole e difese, ma un dovere di «compassione» sociale nei confronti dei più svantaggiati. (Gianluca Briguglia, Sole 24 Ore, 21 aprile 2013, p. 35, Religioni e società).","Tipo: Calco lessicale / Internazionalismo / Nome+aggettivo, Formanti: capitalismo, compassionevole"
capoazienda,sost,Massimo dirigente di un'azienda o di un ente economico.,"«Sviluppo sostenibile e posti di lavoro». Ha appena giurato, Corrado Passera. E per il suo esordio da ministro sceglie le parole d'ordine che da anni ripete in veste di banchiere. O meglio, nel suo ruolo di capoazienda dell'istituto Intesa Sanpaolo, il secondo in Italia e quello che più ha marcato la propria identità come «banca di sistema». (Sergio Bocconi, Corriere della sera, 17 novembre 2011, p. 10, Primo Piano). ** Nessuno è perfetto, [Sergio] Marchionne ha un carattere spigoloso, per niente semplice da affrontare, talvolta gli scappa la frizione e «gratta» la marcia, ma è innegabile che siamo di fronte a un capo azienda che conosce il fatto suo, ha salvato Fiat dal fallimento nel 2003, qualche anno dopo ha fatto shopping negli Stati Uniti e si è comprato Chrysler e oggi tiene in piedi un colosso mondiale dell’auto in un momento difficilissimo. (Mario Sechi, Tempo, 4 novembre 2012, p. 1, Prima pagina). ** [tit.] Enel / [Patrizia] Grieco al vertice / [Francesco] Starace diventa il capo-azienda (Messaggero, 15 aprile 2014, p. 3, Primo Piano). ** Una Rai non più in balìa delle correnti di partito, con un amministratore delegato che fa il capo-azienda e, magari, senza più canone, ma più probabilmente con un canone modificato. È la riforma della televisione pubblica del premier, [Matteo] Renzi: un disegno di legge sulla governance, una delega sul canone e un documento politico sul futuro. (Serenella Mattera, Sicilia, 28 marzo 2015, p. 5, La Politica). ** In questo caso si libererebbe la poltrona in Terna, società controllata dalla Cdp a cui spetterebbe il compito di indicare il nuovo capo azienda. (A[ndrea] Bas[si], Messaggero, 17 marzo 2017, p. 7, Primo Piano).","Tipo: Confissazione / Prefissoide, Formanti: capo-, azienda"
capodelegazione,sost,Chi è a capo di una delegazione.,"Anna Finocchiaro, capogruppo del Pd al Senato e capodelegazione al congresso di Sel, non ha dubbi: «Ho sempre pensato che Vendola e il suo movimento fossero l’interlocutore naturale del Pd e oggi ne sono ulteriormente convinta». (Nic[ola] Imb[erti], Tempo, 23 ottobre 2010, p. 7, Primo Piano). ** Il Nuovo centrodestra, se non ci sarà la lista unica con Udc e Popolari italiani, cercherà di tesaurizzare il consenso di cui gode il suo leader Angelino Alfano che sarà candidato in tutte le circoscrizioni. In Sicilia appare scontata la ricandidatura di Giovanni La Via, che è stato il capodelegazione del Ppe. (Lillo Miceli, Sicilia, 16 marzo 2014, p. 5, La Politica).","Tipo: Confissazione / Prefissoide, Formanti: capo-, delegazione"
capo-simbolo,loc nom,Capo d'abbigliamento che riassume in sé una tendenza della moda.,"Fin dalle prime uscite compare il capo-simbolo della collezione per l'estate 2016: un meraviglioso spolverino dal taglio a smoking. Sviluppato in diversi materiali (tecno organza, raso duchesse, rafia, canvas laserato, pashmina doppiata di pizzo) il modello passa dal giorno alla sera regalando alla donna un aplomb marziale (Daniela Fedi, Giornale, 27 settembre 2015, p. 16, Attualità).","Tipo: Composizione / Nome+nome, Formanti: capo, simbolo"
capostaff,sost,Chi è a capo di un gruppo di lavoro.,"L’attacco al «traditore» Rahm [Emanuel], però, non è mai stato così diretto. Il cinquantunenne capostaff è doppiamente reo: di servire un’amministrazione Usa considerata antisraeliana e d’essere americano con passaporto israeliano, perdipiù figlio d’un famoso sionista. (Francesco Battistini, Corriere della sera, 25 gennaio 2010, p. 15, Esteri). ** «Credere a [Luciano] Moggi è un atto di fede»: benché subentrato a partita in corso (i due titolari dell’inchiesta fanno altro: Pino Narducci l’assessore di [Luigi] de Magistris al Comune, Filippo Beatrice il sostituto nazionale antimafia, lo stesso segugio che ha condotto le indagini, Attilio Auricchio, colonnello dei carabinieri, è oggi capostaff del sindaco di Napoli), Stefano Capuano, pm d’udienza, ha lottato come un leone anche nel corso dell’ultimo atto della lunghissima istruttoria dibattimentale. (Massimiliano Amato, Unità, 9 novembre 2011, p. 47, Sport). ** [tit.] Nel mirino della Procura la società del capostaff (Mattino, 21 marzo 2014, p. 30, Primo Piano).","Tipo: Confissazione / Prefissoide, Formanti: capo-, staff (inglese)"
Carc,sost,Sigla di Comitati di appoggio alla resistenza comunista.,"Trecento tra Carc, anarchici, giovani dell'area antagonista attrezzati con cartelli, materassini e canotti usati come scudi e caschi avevano preparato il loro glorioso sabato pomeriggio di guerriglia urbana. (Jacopo Granzotto, Giornale, 17 maggio 2015, p. 8, Interni).","Tipo: Sigla, Formanti: comitato, appoggio, resistenza 3 [Movimento di opposizione], comunista"
cardiocentro,sost,Struttura sanitaria specializzata nell'assistenza cardiologica.,"Certo [Silvio] Berlusconi da [Umberto] Bossi c'è andato diverse volte, ma i luoghi erano legati alle condizioni di salute del Senatur, dopo il malore del 2004: il cardiocentro di Lugano, la clinica di Brissago dove Bossi ha trascorso il periodo di riabilitazione. E poi la casa di Gemonio, dove gli incontri assumevano un sapore di festa familiare. (Susanna Marzolla, Stampa, 27 aprile 2008, p. 3, Interno).","Tipo: Confissazione / Prefissoide, Formanti: cardio-, centro"
caro-affitto,sost,"Aumento improvviso del costo dell'affitto, del canone di locazione degli immobili.","Il caro affitti a Roma che opprime tante famiglie o gli studenti fuori sede che c’entra con la Giornata Mondiale della Gioventù? C’entra eccome. La denuncia ha fatto capolino ieri mattina nel quartiere fieristico di Madrid in uno dei padiglioni gremiti di migliaia di papaboys tutti ordinati, puliti, educati. (Franca Giansoldati, Messaggero, 20 agosto 2011, p. 37, Cronaca di Roma). ** per città come Catania il caro afftti è un flagello che devasta il commercio. Non frequento negozi, ma so di tre casi particolari. Il primo riguarda la compagna di un caro amico la quale aveva un negozio finissimo di tessuti per la casa e in qualche modo se la cavava nonostante la crisi. Alla scadenza del contratto il proprietario delle mura del negozio le ha raddoppiato il canone. Ed essendo un costo impossibile da sopportare, questa nostra amica è stata costretta a chiudere l'attività. (Tony Zermo, Sicilia, 7 marzo 2015, p. 30, Noi Oggi).","Tipo: Confissazione / Prefissoide, Formanti: caro-, affitto"
caro-alimenti,sost,Aumento del costo dei generi alimentari.,"Dell'allarme più condiviso si fa interprete qui il presidente dell'Indonesia, Susilo Yudhoyono: «La prossima guerra economica sarà sui prezzi alimentari, sul pane e il riso, sulle penurie». Lui ne sa qualcosa: governa la quarta nazione più popolosa del pianeta, una neo-potenza ricca di materie prime, che fu scossa da tumulti popolari all'inizio del 2008 nella precedente fiammata inflazionista. E' d'accordo l'economista Jeffrey Sachs che dirge lo Earth Institute alla Columbia: «Il caro-alimenti arricchirà alcuni paesi emergenti, ne destabilizzerà altri». (Federico Rampini, Repubblica, 28 gennaio 2011, p. 29, Economia).","Tipo: Confissazione / Prefissoide, Formanti: caro-, alimento"
caro-assicurazioni,sost,Rialzo considerevole del costo delle polizze assicurative.,"Le Sezioni unite penali della Cassazione hanno stabilito che i ricorsi degli automobilisti contro il caro-assicurazioni -- sanzionato dall'Antitrust con multe alle assicurazioni che avevano fatto «cartello» con aumenti superiori del 20% -- devono essere depositati non più presso il giudice di pace, ma presso le Corti di appello. (Adige, 5 febbraio 2005, p. 4, Attualità).","Tipo: Confissazione / Prefissoide, Formanti: caro-, assicurazione"
caro-benzina,sost,Rialzo del prezzo della benzina.,"[tit.] Contro il caro-benzina la mappa degli sconti [testo] Difficile difendersi dal caro benzina, ma qualcosa si può fare. Come? Investendo un po' di tempo alla ricerca del distributore giusto. A Trento si possono risparmiare più di tre euro a pieno. (Leonardo Pontalti, Adige, 5 febbraio 2008, p. 1, Prima pagina). ** [tit.] Meno traffico in città / il caro benzina frena le auto [testo] […] Ci sono inoltre altri numeri che confermano come da una parte la crisi economica, dall’altro il caro benzina convincano molti residenti della Capitale a ricorrere a comportamenti più virtuosi per la mobilità. Si usano di più i mezzi pubblici. (Mauro Evangelisti, Messaggero, 28 gennaio 2012, p. 42, Cronaca di Roma).","Tipo: Confissazione / Prefissoide, Formanti: caro-, benzina"
caro-cd,sost,Rialzo del costo dei cd.,"[tit.] Iniziativa contro «caro cd» e pirateria / Musica per salvare i negozi storici della musica [testo] Contro il download selvaggio e il caro Cd arriva il «record store day», ovvero la giornata mondiale per salvare i negozi storici della musica. (Eva Spampinato, Sicilia, 19 aprile 2008, p. 40, Catania).","Tipo: Confissazione / Prefissoide, Formanti: caro-, CD"
caro-euro,sost,Aumento dei prezzi conseguente all'inizio della circolazione dell'euro.,"Tra i primi locali a farsi portabandiera di questa politica il Black Hole che per il sesto anno consecutivo organizza una festa contro il caro-euro, come spiega il direttore Nicola Brioschi: «Da quando è entrato in vigore l'euro i costi delle serate di Capodanno sono aumentati a dismisura. Noi, al contrario, siamo sempre andati controcorrente proponendo prezzi contenuti e questo ci ha ripagato, richiamando non solo i nostri clienti abituali ma anche un pubblico nuovo, trasversale». (Laura Vincenti, Corriere della sera, 30 dicembre 2009, Cronaca di Milano, p. 9).","Tipo: Confissazione / Prefissoide, Formanti: caro-, euro"
carofitti,sost,"Aumento del costo degli affitti, dei canoni di locazione degli immobili.","La crisi morde pure al Vomero, eccome. E il virus è autoprodotto, dallo stesso organismo del quartiere. E' il carofitti. Perché, mentre nel resto della città il valore delle case scende, al Vomero regge e addirittura sale, (Pietro Treccagnoli, Mattino, 1 febbraio 2014, p. 32, Primo Piano).","Tipo: Confissazione / Prefissoide, Formanti: caro-, fitto"
caro-greggio,sost,Rialzo del costo del petrolio greggio.,"[tit.] «La crescita stenta da 15 anni / Gravi rischi dal caro-greggio» / Draghi: contro l’inflazione agire sui tassi. Salari dei giovani fermi (Messaggero, 27 febbraio 2011, p. 17, Economia).","Tipo: Confissazione / Prefissoide, Formanti: caro-, greggio"
caro-libri,sost,Aumento del prezzo dei libri; con particolare riferimento al prezzo dei libri scolastici.,"Una cifra abbastanza spropositata, anche considerando il caro-libri: possibile che nessuno ci abbia fatto la cresta? (Camillo Langone, Libero, 8 aprile 2012, p. 8, Primo Piano).","Tipo: Confissazione / Prefissoide, Formanti: caro-, libro"
caro-multe,sost,Rialzo dell'importo delle sanzioni stabilite per le contravvenzioni.,"Non sarà una carezza neppure il caro multe (deciso a livello nazionale): con il divieto di sosta che aumenta da 35 a 36 euro, l'eccesso di velocità da 143 a 148, la guida senza cintura da 68 a 70 euro. (L. N., Repubblica, 17 gennaio 2007, Bologna, p. III).","Tipo: Confissazione / Prefissoide, Formanti: caro-, multa"
Caronte,sost,"Per antonomasia, con riferimento al nocchiero mitologico, chi trasporta su un'imbarcazione persone da una sponda all'altra; in senso figurato, traghettatore, chi rende possibile il passaggio a una nuova fase.","Un gran lavoratore, che amava passare il tempo libero passeggiando tra gli olivi. Luciano Caterino, 37 anni, nato a Ruvo di Puglia ma residente a Corato, era alla guida del trenino partito da Andria. Incolpevole «Caronte» della tragedia. (Repubblica, 14 luglio 2016, Bari, p. VI).","Tipo: Antonomasia, Formanti: Caronte"
caro-parcheggio,sost,Rialzo delle tariffe di parcheggio per la sosta di autoveicoli privati.,"piace molto, funziona bene e soprattutto è la «moda» del momento: il car sharing, cioè l’impiego dell’automobile in condivisione e a tempo, è una tipologia di noleggio che sta vivendo in Italia una diffusione esponenziale. […] Intuitive le ragioni del successo: caro-parcheggi, aumento delle zone a traffico limitato (l’Italia è prima in Europa con le sue 103 Ztl), e soprattutto costi di acquisto e manutenzione sempre meno sostenibili hanno reso il rapporto tra città e automobile privata sempre più difficile. (Alberto Caprotti, Avvenire, 4 febbraio 2014, p. 3, Idee).","Tipo: Confissazione / Prefissoide, Formanti: caro-, parcheggio"
caro-pedaggio,sost,Rialzo improvviso dei pedaggi autostradali.,"Quel due a zero con cui si chiude la battaglia dei pedaggi che ha visto contrapposti da una parte il governo, deciso ad aumentare il dazio da far pagare ai cittadini, e dall’altra gli enti locali, che contro il caro-pedaggi si sono battuti in ogni modo. (Ma. Ge., Unità, 2 settembre 2010, p. 22, Italia).","Tipo: Confissazione / Prefissoide, Formanti: caro-, pedaggio"
caro-petrolio,sost,Aumento improvviso del costo del petrolio.,"[Benjamin] Netanyahu minaccia l'intervento militare però preferirebbe lo portasse a termine la superpotenza americana mentre [Barack] Obama vorrebbe, in caso di necessità, che il lavoro sporco lo sbrigasse Israele, lasciando agli Usa il ruolo di «adulto responsabile» che, dopo, rimette ordine in Medio Oriente. Sullo sfondo, ma neanche tanto, la paura del caro-petrolio. (Stefano Jesurum, Corriere della sera, 5 marzo 2012, p. 36, Idee & opinioni).","Tipo: Confissazione / Prefissoide, Formanti: caro-, petrolio"
carospiaggia,sost,Aumento del costo degli impianti e degli accessori per la vita di spiaggia.,"[tit.] Vacanze, pesa il caro spiaggia / I tour operator: non bastano gli sconti / Prenotazioni calate del 4%. Offerti pacchetti-promozione anche a ottocento euro (Corriere della sera, 6 luglio 2008, Cronaca di Milano, p. 5).","Tipo: Confissazione / Prefissoide, Formanti: caro-, spiaggia"
carotariffe,sost,Aumento indiscriminato delle tariffe.,"La bolletta di luce e gas non è più solo un affare nazionale: l'Europa scende in campo sul caro tariffe. Secondo il giornale tedesco «Handelsblatt», la Commissione europea sta mettendo a punto un piano per il controllo dei prezzi di energia e gas. (Corriere della sera, 24 agosto 2007, p. 35).","Tipo: Confissazione / Prefissoide, Formanti: caro-, tariffa"
caro-taxi,sost,Rialzo delle tariffe applicate dai taxi.,"Auto bianche e Ncc, riparte lo scontro: alla vigilia del varo definitivo del caro-taxi in consiglio comunale (gli aumenti, votati a luglio, erano stati congelati fino all’autunno), la polemica torna infuocata. (F. Pe., Corriere della sera, 13 ottobre 2010, Cronaca di Roma, p. 1).","Tipo: Confissazione / Prefissoide, Formanti: caro-, taxi (francese)"
carovacanze,sost,Aumento delle spese per le vacanze.,"[tit.] Case e trasporti, è già caro vacanza / Litorale, affitti in salita per gli appartamenti. Aumentano taxi e treni per l’aeroporto e parcheggi (Messaggero, 6 aprile 2010, p. 29, Cronaca di Roma).","Tipo: Confissazione / Prefissoide, Formanti: caro-, vacanza"
caro-verdura,sost,Rialzo considerevole deil prezzo della verdura.,"Tiziana Maiolo, assessore ai Servizi sociali del Comune, riconosce il problema: «È importante che l'Asl, con Palazzo Marino, continui sulla strada intrapresa -- osserva --. Per far fronte al caro-verdura abbiamo condotto un'esperimento con la SO.Ge.Mi., la società che gestisce i mercati generali, per consegnare frutta e verdura a basso prezzo nei portierati sociali». (Simona Ravizza, Corriere della sera, 16 aprile 2006, p. 3).","Tipo: Confissazione / Prefissoide, Formanti: caro-, verdura"
car pool,loc nom,"Condivisione di un'automobile tra più utenti, al fine di ridurre le spese e l'inquinamento e di rendere più snello il traffico cittadino; per metonimia, l'auto in condivisione.","Nei giorni scorsi il governo della California ne ha autorizzato l'uso nelle corsie preferenziali riservate alle auto del programma car-pool. Una decisione destinata secondo gli auspici di Detroit a tonificare le vendite consentendo di far lavorare a pieno ritmo in tempi brevi la linea di montaggio di Hamtramk. (Repubblica, 4 marzo 2012, p. 24, Imprese & mercati).","Tipo: Prestito / Inglese, Formanti: car (inglese), pool (inglese)"
car-pooling,loc nom,"Condivisione di un'automobile tra più utenti, al fine di ridurre le spese e l'inquinamento e di rendere più snello il traffico cittadino.","Il pasticcio milanese aggiunge oggi confusione a confusione, innescando una spirale di polemiche e ripensamenti: i vigili, si dice, useranno la mano morbida con i divieti, faranno in sostanza una moral suasion, invitando gli automobilisti a servirsi dei mezzi pubblici il giorno dopo, oppure a sfruttare il car pooling (in tre sull'auto si potrà andare in centro). (Giangiacomo Schiavi, Corriere della sera, 26 novembre 2011, p. 58, Idee & opinioni). ** nel panorama della sharing economy ha gran successo poi una diversa declinazione dell’auto condivisa, il car pooling, (Alberto Caprotti, Avvenire, 4 febbraio 2014, p. 3, Idee). ** «Pochi anni fa si stentava a credere che in Italia potessero penetrare soluzioni di mobilità condivisa, dal car sharing al car pooling -- commenta Alberto Colorni, docente del Politecnico di Milano --. Oggi, almeno nelle grandi città, questi modelli sono vincenti». (Giulia Cimpanelli, Corriere della sera, 8 dicembre 2016, p. 30, Cronache).","Tipo: Prestito / Inglese, Formanti: car (inglese), pooling (inglese)"
carrambata,sost,"(Iron.) Situazione che ricorda momenti tipici del programma televisivo «Carràmba! che sorpresa», condotto da Raffaella Carrà dal 1995.","Sì, anche una conduttrice di lungo corso come Raffaella Carrà può essere emozionata come una debuttante. […] «Anche se l’emozione è palpabile, durerà soltanto un quarto d’ora. Canterò una canzone per rompere il ghiaccio e poi entrerò nel vivo dello spettacolo con gli ospiti, la Lotteria, i ricongiungimenti, le “carrambate”». (Rosy Gargiulo, Mattino, 16 settembre 2008, p. 23, Spettacoli).","Tipo: Suffissazione / Denominale, Formanti: Carramba, -ata 1 [valore iron. spreg.]"
car-sharing,loc nom,"Condivisione di un'automobile tra più utenti, al fine di ridurre i costi, l'inquinamento e i problemi di viabilità causati dal traffico cittadino.","E se il buon esempio dovrebbe sempre partire dall’istituzione mai come in questo caso risulterà fondamentale la conclusione del progetto già in fase di realizzazione del car sharing completamente elettrico nel centro storico entro il 2015. (Tempo, 1 agosto 2011, p. 19, Cronaca di Roma). ** Auto in «carsharing», meno voli di stato e tagli alle uscite non necessarie. La presidenza del Consiglio, dice Enrico Letta, ha deciso di fare come le famiglie in difficoltà per «lanciare un nuovo segnale di autoriforma dell’amministrazione improntata prima di tutto alla riduzione degli sprechi e all’eliminazione dei privilegi». (Melania Di Giacomo, Corriere della sera, 13 agosto 2013, p. 5, Primo Piano). ** Ha qualche limite evidente e almeno una macroscopica contraddizione. Ma piace molto, funziona bene ed è la «moda» del momento: il car sharing, cioè l’impiego dell’automobile in condivisione e a tempo, è una tipologia di noleggio che vede una diffusione esponenziale. Consente di entrare zone a traffico limitato e viaggiare nelle corsie preferenziali. Ma quasi tutti i veicoli sono a motorizzazione tradizionale. (Alberto Caprotti, Avvenire, 4 febbraio 2014, p. 1, Prima pagina).","Tipo: Prestito / Inglese, Formanti: car (inglese), sharing (inglese)"
carta d'identità elettronica,loc nom,Documento di identificazione personale dotato di memoria elettronica dei dati dell'intestatario.,"Il 23 settembre le «norme tecniche della Carta d'identità elettronica»: devi rendere noto l'atto di indirizzo. Non passa giorno che il ministro Renato Brunetta non senta il bisogno di sollecitare con una bella letterina il suo collega Giulio Tremonti. (Mario Sensini, Corriere della sera, 6 ottobre 2011, p. 9, Primo Piano). ** il cammino è ancora lungo perché il presupposto è dotarci in tempo di strumenti che certifichino in modo sicuro la nostra identità. Finora le esperienze sono risultate fallimentari. La carta d'identità elettronica non ha superato i 2 milioni di «copie». (Luca Tremolada, Sole 24 Ore, 15 luglio 2012, Nòva24, p. 45). ** L’altro fronte riguarda vari interventi di informatizzazione: dall’accelerazione dell’Agenda digitale, alla nuova carta d’identità elettronica per tutto il nucleo familiare, al fascicolo sanitario elettronico. (Antonio Maria Mira, Avvenire, 16 giugno 2013, p. 4, Primo piano).","Tipo: Polirematica / Nome+preposizione+nome+aggettivo, Formanti: carta, identità, elettronico"
carta nazionale dei servizi,loc nom,"Documento personale dotato di memoria elettronica, che consente all’intestatario di usufruire dei servizi offerti dalla Pubblica amministrazione per via telematica.","il cammino è ancora lungo perché il presupposto è dotarci in tempo di strumenti che certifichino in modo sicuro la nostra identità. Finora le esperienze sono risultate fallimentari. La carta d'identità elettronica non ha superato i 2 milioni di «copie». La carta nazionale dei servizi arriverà alla fine di quest'anno a quota 30 milioni. Ancora poco quindi. «L'intenzione -- afferma [Daniele] Crespi -- è quella di inserire il documento unificato (carta di identità elettronica e carta dei servizi insieme, ndr) già all'interno del decreto Digitalia del ministro Corrado Passera. Lo strumento è quello della smart card. (Luca Tremolada, Sole 24 Ore, 15 luglio 2012, Nòva24, p. 45).","Tipo: Polirematica / Nome+aggettivo+preposizione+nome, Formanti: carta, nazionale, servizio"
cartella pazza,loc nom,"Cartella esattoriale contenente errori di calcolo, emessa mediante procedure automatiche prive delle necessarie verifiche.","Alla commissione Finanze di Palazzo Madama l'emendamento è passato insieme all'annullamento automatico delle «cartelle pazze» in caso di mancata risposta da parte dell'amministrazione. (Roberto Bagnoli, Corriere della sera, 26 novembre 2012, p. 12, Primo Piano). ** Sono 168mila le cartelle sospese dal 2010 a oggi, di cui oltre 50mila solo lo scorso anno. È il primo bilancio dell'«operazione autotutela», vale a dire lo strumento con cui i contribuenti possono chiedere a Equitalia di mettere in stand by le cartelle esattoriali che ritengono palesamente infondate per ottenere un supplemento di verifica da parte degli enti creditori e poi un eventuale annullamento. In pratica, è una procedura per mettere un freno al fenomeno delle cartelle «pazze» che era balzato agli onori delle cronache fino agli inizi degli anni 2000. (M. Mo. e G. Par., Sole 24 Ore, 6 febbraio 2014, p. 3).","Tipo: Composizione / Nome+aggettivo, Formanti: cartella, pazzo"
cartolarizzare,verb,"In economia, sottoporre a cartolarizzazione, cedendo crediti a società o istituti specializzati e convertendoli successivamente in obbligazioni.","I confini dell'operazione alla quale pensa il Tesoro non sono emersi con chiarezza dal confronto con gli investitori a Washington, ma sembra plausibile che Cdp [Cassa depositi e prestiti] possa investire nelle municipalizzate e poi cartolarizzare il flusso di ricavi che queste garantiranno. In ogni caso, i piani del governo sembrano basati sull'obiettivo di anticipare al massimo i proventi futuri di cessioni di beni pubblici sul mercato. (Federico Fubini, Corriere della sera, 21 aprile 2012, p. 1, Prima pagina). ** Condivisibile appare anche l'idea di passare tramite fondi immobiliari che alla prova dei fatti si sono dimostrati essere lo strumento più efficace. Interessante appare anche l'idea di cartolarizzare i proventi delle concessioni anche se deve essere chiaro che si anticipano entrate (certe) future. (Emilio Barucci, Unità, 18 agosto 2012, p. 3).","Tipo: Suffissazione / Deaggettivale, Formanti: cartolare, -izzare"
cartolarizzato,agg,"In economia, finanziato con l'emissione di obbligazioni sottoscritte da investitori.","Gli oggetti ancora vendibili sono le partecipazioni in Eni, Enel, Finmeccanica, Terna, Stm, Poste, e poi il Poligrafico, la Fincantieri, l’Anas e la Rai: 50-60 miliardi, ad andar bene. Le ex municipalizzate quotate aggiungono poco. Le altre sono robetta. Gli immobili migliori sono stati cartolarizzati da anni. (Massimo Mucchetti, Corriere della sera, 30 gennaio 2011, p. 31, Lettere al Corriere). ** La Banca centrale europea prova ad accelerare sul rilancio del mercato dei titoli cartolarizzati (Abs), che dovrebbe servire a far ripartire il credito alle piccole e medie imprese nell'eurozona, soprattutto in Paesi come Italia e Spagna. Venerdì, la Bce pubblicherà, insieme alla Banca d'Inghilterra, un documento, il secondo in due mesi, per indicare possibili miglioramenti nelle regole per facilitare l'uso di questi strumenti. (Alessandro Merli, Sole 24 Ore, 28 maggio 2014, p. 2).","Tipo: Suffissazione / Deaggettivale, Formanti: cartolare, -izzato"
cartolarizzazione,sost,"In economia, cessione di crediti a società o istituti specializzati e loro successiva conversione in obbligazioni.","Dulcis in fundo, poi, la stessa norma precisa che «le somme erogate o da erogare ai sensi del presente articolo ed ogni altro credito, presente o futuro, vantato dai partiti o movimenti politici possono costituire oggetto di cartolarizzazione e sono comunque cedibili a terzi». Altro che riduzione del costo della politica! (Francesco Perfetti, Tempo, 31 luglio 2011, p. 4, Primo Piano). ** Per quanto riguarda le case, i palazzi e le terre del Demanio, è possibile avviare un programma classico di cartolarizzazioni, non molto diverso da quelli che furono lanciati nel passato più o meno prossimo. (Federico Fubini, Corriere della sera, 21 aprile 2012, p. 1, Prima pagina). ** [tit.] La Bce accelera sulle cartolarizzazioni [testo] [...] Lunedì [Mario] Draghi aveva sostenuto l'importanza di misure per rivitalizzare le cartolarizzazioni basate sui prestiti alle piccole e medie imprese, che rappresentano l'80% dell'occupazione dell'area euro, e avanzato l'ipotesi che la Bce possa acquistare questi titoli. (Alessandro Merli, Sole 24 Ore, 28 maggio 2014, p. 2).","Tipo: Suffissazione / Deaggettivale, Formanti: cartolare, -izzazione"
Casa dei moderati,loc nom,Progetto di formazione politica nella quale si riconoscono i partiti di ispirazione moderata del centrodestra.,"«Io spero e mi auguro che tutti coloro che si riconoscono nei valori dei popolari europei, dagli amici di Futuro e Libertà a quelli dell'Udc a chi sta nel Pdl, abbiano un futuro comune: quello della casa dei moderati, un partito nel quale le scelte siano condivise e la leadership sia decisa dal basso, attraverso le primarie» [Adolfo Urso intervistato da Alessandro Farruggia]. (Quotidiano Nazionale, 11 luglio 2011, p. 10, Politica).","Tipo: Polirematica / Nome+preposizione+nome, Formanti: casa, moderato"
casa dei riformisti,loc nom,"Progetto di coalizione politica tra i partiti riformisti del centrosinistra, ideato da Romano Prodi.","Anche se non sono state un terremoto, la scossa delle amministrative siciliane continua a far tremare la casa dei riformisti. (Massimo Ciccarello, Europa, 7 giugno 2007, p. 2, Politica).","Tipo: Polirematica / Nome+preposizione+nome, Formanti: casa, riformista"
casa intelligente,loc nom,Abitazione dotata delle più avanzate tecnologie elettroniche e telematiche.,"diversi progetti di «casa intelligente» sono falliti negli ultimi decenni proprio perché i designer hanno fatto previsioni sbagliate su come le persone avrebbero voluto integrare le tecnologie nella vita quotidiana. (Carlo Ratti e Anthony Townsend, Sole 24 Ore, 4 settembre 2011, Nòva 24, p. 50). ** Lei parla di sviluppo, ma l'Europa soffre la crisi. «La crisi è legata all'implosione della seconda rivoluzione industriale, quella basata sulla chimica ad alto impatto ambientale e sui combustibili fossili. E la cura non può venire da ciò che ha prodotto la malattia: bisogna accelerare la transizione verso la terza rivoluzione industriale, un'economia segnata da cinque pilastri: energie rinnovabili, case intelligenti, idrogeno, smart grid, auto elettriche» [Jeremy Rifkin intervistato da Antonio Cianciullo]. (Repubblica, 1 giugno 2012, p. 39). ** Più importante ancora, la casa intelligente è una casa sicura, che utilizza le tecnologie all'avanguardia per prevenire i rischi sismici e idrogeologici. (Laura Verlicchi, Giornale, 10 ottobre 2015, p. 26, Stile).","Tipo: Calco lessicale / Internazionalismo / Nome+aggettivo, Formanti: casa, intelligente"
casalinghitudine,sost,Attitudine a vivere e apprezzare la propria casa e i piccoli piaceri della vita domestica; l'occuparsi delle faccende di casa.,"Non è un proclama o un manifesto di casalinghitudine, quello di Angela [Frenda], solo un’affettuosa e sussurrata esortazione di sorellanza: «La cucina terapeutica fa bene a me, ma fa bene anche a un sacco di altre donne». Facciamone tesoro. (Maria Luisa Agnese, Corriere della sera, 23 settembre 2016, p. 36, Tempi liberi).","Tipo: Suffissazione / Deaggettivale, Formanti: casalingo, -itudine"
casa-rifugio,loc nom,"Centro di accoglienza destinato soprattutto a donne che hanno subito violenze o maltrattamenti, e ai loro figli.","« È una catena ininterrotta di orrore. I narcos non sono disposti a fermarsi. Ci vuole un intervento delle autorità. O non ci sarà mai pace per i migranti», dice ad «Avvenire» don Alejandro Solalinde. Ha cominciato l’anno in maniera identica a come l’ha terminato: nella casa-rifugio «Albergue Hermanos» del Camino di Ixtepec, insieme ai «suoi» viaggiatori invisibili, ovvero centroamericani in transito sul territorio messicano senza permesso di soggiorno. (Lucia Capuzzi, Avvenire, 2 gennaio 2011, p. 11, Primo piano).","Tipo: Composizione / Nome+nome, Formanti: casa, rifugio"
casco bianco,loc nom,Vigile urbano o componente delle polizie municipali; volontario che sceglie di prestare il servizio civile partecipando a missioni umanitarie.,"Il nuovo contratto prevede un salario accessorio che raccoglie tutte le voci che arricchiscono lo stipendio base legandole però alla produttività, al raggiungimento di obiettivi, ai servizi effettivamente svolti nelle fasce orarie più scomode e nei festivi, alla disponibilità a lasciare le scrivanie per l'operatività della strada. Finora invece la busta paga dei caschi bianchi prevedeva voci erga omnes come il servizio esterno (codice 1503), l'indennità oraria seminotte (1509), la comica indennità manutenzione uniforme (1239), l'articolazione oraria notturna (1582) e festiva (1580). (Andrea Cuomo, Giornale, 3 gennaio 2015, p. 2, Il Fatto). ** i pizzardoni romani hanno deciso di spendere, solo negli ultimi tre mesi, 1 milione e 200mila euro in vestiti. Che vanno ad aggiungersi ai 3 milioni abbondanti già usciti dal bilancio del Campidoglio alla fine del 2013, sempre per rinnovare le divise dei caschi bianchi. (Lorenzo De Cicco, Messaggero, 2 novembre 2016, p. 37, Cronaca di Roma).","Tipo: Metonimia, Formanti: casco, bianco"
casiniano,sost,"Chi o che si richiama alla linea politica di Pier Ferdinando Casini, esponente cattolico di centro, già presidente della Camera dei deputati.","Intanto, oggi le delegazioni dei finiani e dei casiniani s’incontreranno. A riprova che da tempo i due leader si sono riavvicinati. (Mario Ajello, Messaggero, 3 agosto 2010, p. 3, Primo Piano). ** La conquista dell’Udc e il suo assenso alla riforma federalista tanto cara alla Lega passa -- per esplicita richiesta casiniana -- da una modifica dei capitoli di spesa; (Foglio, 11 gennaio 2011, p. 1, Prima pagina). ** Di questa unione, tra la pattuglia di Mario Monti e le truppe di Pier Ferdinando Casini, rimarranno per ora solo le case in comune, e cioè i gruppi parlamentari. Magari con una denominazione nuova, che contempli oltre a «Scelta civica» anche un trattino e la parolina «Udc». Magari con qualche piccolo ritocco negli organigrammi, anche perché i casiniani lamentano lo strapotere dei montiani. (Tommaso Labate, Corriere della sera, 22 giugno 2013, p. 10, Primo Piano).","Tipo: Suffissazione / Denominale, Formanti: Casini (Pier Ferdinando), -(i)ano"
cassanata,sost,"(Scherz. Iron.) Gesto, comportamento, trovata, tipici del calciatore Antonio Cassano.","[tit.] Europei / La Cassanata sui gay in Nazionale / Cassano choc in conferenza stampa: «Ci sono? Spero di no. Affari loro» (Tempo, 13 giugno 2012, p. 1, Prima pagina).","Tipo: Suffissazione / Denominale, Formanti: Cassano (Antonio), -ata 1 [valore iron. spreg.]"
cattivismo,sost,(Iron. Scherz.) Atteggiamento di chi vuole mostrarsi poco tollerante o addirittura incline alla malevolenza e alla cattiveria.,"Francesco Piccolo è cattivo. Ma un cattivo vero, non di quelli che sbandierano un cattivismo teatrale per poi ridursi a più umane pratiche di convivenza e convenienza. No, Piccolo è uno scrittore dall'aria simpatica e pacioccona. Che tuttavia, al momento buono, ti infilza con una rappresentazione della cattiveria che il lettore riconosce immediatamente come familiare. Perché l'ha praticata di persona o ha sognato di farlo più di una volta fin da quando è diventato adulto. (Andrea Romano, Sole 24 Ore, 31 ottobre 2010, p. 31, Idee). ** Il politicamente scorretto, praticato da chi può permetterselo, può e deve compensare gli errori del «buonismo». Non va trasformato in «cattivismo» da pistolero modaiolo. (Luca Mastrantonio, Corriere della sera, 7 agosto 2016, p. 29).","Tipo: Suffissazione / Deaggettivale, Formanti: cattivo, -ismo"
cattivista,sost,(Iron. Scherz.) Chi o che vuole mostrarsi poco tollerante o addirittura incline alla malevolenza e alla cattiveria.,"Opzione numero due: rottura definitiva, a partire da oggi, con il governo, togliendogli la fiducia, concendendogli forse -- «Ma solo se si compoorta bene», come dice il ""falco"" finiano [Carmelo] Briguglio -- l'appoggio esterno o magari neppure quello. Possibilità di realizzazione di questa scelta cattivista, da uno a dieci? Cinque, cioè niente di che. (Mario Ajello, Gazzettino, 7 novembre 2010, p. 1, Prima pagina). ** Con chi è lecito prendersela? Con l'esecutivo e con il Parlamento privi di intenti comuni. I buonisti sono per l'accoglienza e l'integrazione; i cattivisti (di destra), se aprono bocca, si beccano insulti, non sempre immeritati. Ergo? L'Italia subisce un assalto mostruoso. (Vittorio Feltri, Giornale, 14 giugno 2015, p. 1, Prima pagina).","Tipo: Suffissazione / Deaggettivale, Formanti: cattivo, -ista"
cattoleghista,agg,(Iron.) Che unisce elementi della tradizione cattolica alle politiche perseguite dalla Lega Nord.,"Gli sportelli del credito cooperativoe quelli delle Poste insieme per dar vita alla nuova Banca del Sud. [...] il ministro dell'Economia ha chiesto ai tecnici di Via XX settembre di accelerare il lavoro su un progetto ambizioso: coinvolgere anche le Poste, forti di una dote da 14 mila sportelli, nella costruzione della banca per il Mezzogiorno. Nascerebbe una newco, partecipata, con quote ancora da stabilire, dalle banche di credito cooperativo (Bcc) e dalle Poste. Una svolta nel sistema creditizio italiano sostenuta da una rete di potere inedita, catto-leghista: (Roberto Mania e Fabio Massimo Signoretti, Repubblica, 10 ottobre 2009, p. 15, Economia). ** [tit.] [Lorenzo] Ornaghi, il «catto-leghista» nel mirino della sinistra chic / La nomina del Rettore della Cattolica a ministro della Cultura scatena gli intellettuali laici: «Non è autorevole né indipendente» (Giornale, 20 novembre 2011, p. 12, Il Fatto). ** Temo che il gusto, direi il vezzo dell’originalità possa produrre una distorsione ottica. Mi spiego: davvero la coscienza cattolica comune mitizza lo Stato? […] Nel recente passato non si è semmai ecceduto nell’occhieggiare a spinte divaricanti (penso all’acritico cedimento alla retorica mercatista o a quella federalista, con le derive cattoberlusconiane o cattoleghiste) a discapito delle esigenze di sintesi in capo ai pubblici poteri? (Franco Monaco, Unità, 29 gennaio 2013, p. 16, Comunità).","Tipo: Confissazione / Prefissoide, Formanti: catto-, leghista"
cattoliberista,agg,Chi o che contempera concezioni proprie del mondo cattolico con quelle d’impronta liberista.,"La Lega nord si sta attrezzando a rilanciare il progetto delle macroregioni. L'idea di un'Italia divisa in tre è ritornata prepotentemente ieri a Vicenza. Anche se nello scontro tra il modello Galan (veneto) e quello Formigoni (lombardo) quest'ultimo al momento appare vincente. Sono le due destre del nord che si scontrano, quella «cattoliberista» lombarda e l'altra «compassionevole» veneta. (Orsola Casagrande, Manifesto, 3 marzo 2008, p. 6, Politica e Società).","Tipo: Confissazione / Prefissoide, Formanti: catto-, liberista"
Cavaliere,sost,"Per antonomasia, Silvio Berlusconi, Cavaliere del lavoro.","L’esultanza del Cavaliere nasce proprio dal fatto che non è passato quello che lui ha definito il monstrum giuridico che avrebbe bloccato la prescrizione. Ma il Cavaliere non è del tutto rasserenato: chi lo ha sentito riferisce che accanto alla soddisfazione per aver evitato la condanna c’è anche «rammarico» per il fatto che non ci sia stata l’assoluzione piena che tanto auspicava. (Marco Dell'Omo, Adige, 26 febbraio 2012, p. 3, Attualità).","Tipo: Antonomasia, Formanti: Cavaliere"
cavaliere bianco,loc nom,"In economia, investitore che interviene in soccorso di aziende oggetto di acquisizione ostile.","[tit.] Sopaf cerca il concordato, le voci sul cavaliere bianco Manes [testo] […] Quest'ultima soluzione, più vantaggiosa per il gruppo, potrebbe verificarsi nel caso dell'intervento di un soggetto terzo, un cavaliere bianco, che rilevi le partecipazioni rimaste in Sopaf: (Fabrizio Massaro, Corriere della sera, 16 settembre 2012, p. 30, Economia). ** A chi da fuori gli ricorda le migliaia di esuberi che negli ultimi anni hanno impoverito le multinazionali, il capo del governo risponde elogiando «la tenacia» degli investitori stranieri. «Oggi non conta più il passaporto del presidente del consiglio di amministrazione, sia esso americano o cinese». Si tratta di un via libera mascherato ad altri «cavalieri bianchi», in arrivo dall’estero e pronti a rilevare le nostre aziende? Possibile, l’importante è che arrivino risorse cruciali per lo sviluppo del territorio. (Diego Motta, Avvenire, 7 novembre 2014, p. 7, Primo piano). ** Che Gianluigi Buffon recuperi tutti i 27 milioni che ha finora investito è per ora molto difficile, ma intanto la storica società tessile Zucchi della quale il portiere della Nazionale e dalla Juventus detiene oltre il 56% ha probabilmente trovato il «cavaliere bianco» per provare a uscire dalla crisi. Si tratta del fondo d'investimento francese Astrance, che sta trattando con Buffon per entrare nella holding di controllo ed effettuare un aumento di capitale riservato per salvare il gruppo tessile da circa 700 dipendenti. (Giornale, 10 ottobre 2015, p. 18, Economia).","Tipo: Calco lessicale / Internazionalismo / Nome+aggettivo, Formanti: cavaliere, bianco"
cavaliere nero,loc nom,"In economia, investitore che tenta l'acquisizione ostile di una società quotata in Borsa; in politica internazionale, chi promuove politiche aggressive, che non si prefiggono la soluzione pacifica dei conflitti; nella politica italiana, con particolare riferimento a Silvio Berlusconi, leader della coalizione di centrodestra.","Entriamo nel tema delle offerte di acquisto, le Opa, amichevoli e ostili; nel mondo dei cavalieri neri che, con spericolate azioni in borsa, mirano al controllo di questa o quella società, per decapitare in blocco il suo management. (Foglio, 10 novembre 1999, p. 2). ** Nella moderna storia Usa, [Richard] Perle occupa un posto speciale: ai tempi di [Ronald] Reagan lo chiamavano «black knight», cavaliere nero, perché spingeva per il riarmo, guerre stellari incluse, nella convinzione che avrebbero messo ko l'Urss, ma divenne uno degli architetti del disarmo successivo. (Corriere della sera, 15 settembre 2002, p. 8, In primo piano). ** Naturalmente gli inglesi pur continuando a stampare sterline danno lezioni a tutti. Prima [Silvio] Berlusconi era «il Cavaliere nero» e dunque l’Italia un sistema feudatario, poi è arrivato [Mario] Monti e dopo dieci giorni quelli del the alle cinque hanno deciso che pure il loden del Prof è sdrucito. In realtà i meccanismi di entrata nell’euro erano sbagliati. E addirittura non sono previsti meccanismi di uscita. Ne esci se fallisci. Ma prima di fallire paghi tutto e con gli interessi. (Mario Sechi, Tempo, 27 novembre 2011, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: cavaliere, nero"
Cavallino,sost,"La casa automobilistica Ferrari, che ha per simbolo un cavallino nero rampante su fondo giallo.","Luca il presidentissimo […] sul fantasmagorico circuito di Abu Dhabi si era in effetti presentato tanto sicuro da portarsi dietro Yaki Elkann, l’erede dell’Avvocato che ne ha preso il posto alla Fiat, e soprattutto il temibile Sergio Marchionne, l’uomo che dalla presidenza del Lingotto lo ha rimosso e ora ha in mano i destini della Fiat e soprattutto della Ferrari, nonché il futuro dello stesso Luca alla guida del Cavallino. (Marlowe, Tempo, 16 novembre 2010, p. 6, Primo Piano).","Tipo: Metonimia, Formanti: cavallino"
cavidotto,sost,Conduttura predisposta per la messa in opera di cavi di vario genere.,"Ogni volta che parto mi chiedo come possa l’aeroporto Colombo essere ancora tanto indegno, sia come struttura sia come connessioni, nonostante la sua indubbia funzione strategica in un disegno di terziarizzazione accentuata. E ancora, perché i medesimi sostenitori della «Gronda ad ogni costo» soltanto un paio d’anni orsono abbiano venduto in sordina la proprietà dei cavidotti nei quali scorre il cablaggio in fibra ottica. (Michele Costa, Secolo XIX, 4 ottobre 2013, p. 25, La Città).","Tipo: Confissazione / Suffissoide, Formanti: cavo, -dotto"
Cdr,sost,Sigla di Combustibile derivato dai rifiuti.,"Resta, però, l'incognita Cdr. Il funzionamento a ritmo fortemente rallentato degli impianti ostacola fortemente anche la possibilità di un ciclo di lavorazione continuo e tale da poter consentire un maggiore smaltimento delle quantità accumulate. (Mario Pepe, Roma, 18 maggio 2008, p. 4, Primo piano). ** Molti i filoni: la gestione di Malagrotta e l’inquinamento delle falde acquifere; il sequestro del gassificatore entrato in funzione con un’autocertificazione irregolare; gli impianti per la produzione di cdr (combustibile ricavato dai rifiuti) che Cerroni ha realizzato ad Albano Laziale; e per ultima la vicenda dei lavori senza autorizzazione a Monti dell’Ortaccio. (Davide Desario, Messaggero, 10 gennaio 2014, p. 1, Prima pagina).","Tipo: Sigla, Formanti: combustibile, derivato, rifiuto"
ceffone umanitario,loc nom,"(Iron.) Minaccia provocatoria che ha lo scopo di ricondurre qualcuno sulla retta via, su posizioni dalle quali si è allontanato.","Ha un tono disfatto, Francesco Caruso. Oggi è il giorno del grande sfogo: autopunitivo. Per la prima volta il leader no global, e candidato di Rifondazione comunista, invece di attaccare alleati o avversari, attacca se stesso. Ed è un pubblico ministero spietato, feroce, implacabile: «Diciamolo, ho sbagliato tutto: le incazzature in tv, le frasi tipo ""sequestriamo la barca a [Massimo] D'Alema"", ""diamo due ceffoni umanitari a [Piero] Fassino"", ""meglio Hamas di [Clemente] Mastella""... E poi la felpa ovunque, il tono della voce... La verità? La volete sapere la verità? È che io ho pensato di riprodurre il mio modo di fare ai picchetti, ai collettivi. E invece stavo nel teatrino della politica televisiva, stavo. Dove tutto è travisato, malinterpretato». (Angela Frenda, Corriere della sera, 19 febbraio 2006, p. 13, Politica).","Tipo: Composizione / Nome+aggettivo, Formanti: ceffone, umanitario"
celentanesco,agg,(Iron.) Che richiama lo stile del cantante Adriano Celentano.,"Ci risiamo, con uno show ricicla tutto messo sotto l’albero di Natale di Raiuno a provare, ancora una volta, che ad animare la tv è un misto esplosivo di pigrizia e assenza di idee. A cominciare dal titolo: «24 mila voci», riciclaggio di una vecchia canzone celentanesca. (Marco Molendini, Messaggero, 27 dicembre 2010, p. 54, Telecomando).","Tipo: Suffissazione / Denominale, Formanti: Celentano (Adriano), -esco"
cellula dormiente,loc nom,"Nucleo terroristico temporaneamente non attivo, ma pronto a essere richiamato in azione.","[tit.] L’antiterrorismo: le cellule dormienti potrebbero attivarsi [testo] […] Le relazioni consegnate nelle ultime ore dall’intelligence sull’evoluzione del rischio dopo i fatti di Parigi parlano dell’Italia come possibile obiettivo. Non solo per la presenza del Vaticano e le politiche filoamericane, citate ieri dal ministro Angelino Alfano alla Camera, ma anche per la potenziale esistenza di cellule dormienti di Al Qaeda o emissari dell’Isis inviati in Europa. (Valentina Errante, Messaggero, 10 gennaio 2015, p. 10, Primo Piano). ** Nel febbraio del 2011 il Muhammar aveva avvisato l'ex leader laburista [Tony Blair] del rischio proveniente dal jihadismo islamico nel caso in cui fosse stato estromesso dalla Libia. Gheddafi parlava di «cellule dormienti» e prevedeva «danni nel Mediterraneo, in Europa e nel mondo intero». (Luigi Guelpa, Giornale, 8 gennaio 2016, p. 4, Il Fatto).","Tipo: Calco lessicale / Nome+participio, Formanti: cellula, dormiente"
celodurismo,sost,"(Iron.) Linea politica determinata e combattiva di molti militanti della Lega Nord, che richiama connotati virili e maschilisti.","L’intransigenza leghista accrediterebbe fuori d’Italia soltanto l’immagine di un paese egoista, che usa Napoli per tener uniti i risentimenti del peggior «celodurismo» all’indomani di un deludente risultato elettorale. (Luigi Compagna, Tempo, 28 giugno 2011, p. 1, Prima pagina). ** La Liga Veneta archivia la stagione del «celodurismo» cercando di defenestrare [Umberto] Bossi. Dopo essere stato detronizzato dal nuovo segretario, [Roberto] Maroni, il Senatùr rischia di perdere anche la carica di presidente a vita a cui era stato relegato dopo lo scandalo Belsito. (A[nna] R[ita] Ra[petta], Sicilia, 17 settembre 2013, p. 3, La Politica). ** Ultima fermata, per il quotidiano della Lega Nord, il 1° dicembre, quando scatterà la cassa integrazione per i 14 giornalisti e i 5 tipografi. In principio fu il giornale «guerriero» delle origini: un po’ federalista e un po’ secessionista. Voce del «celodurismo» ortodosso dell’Umberto Bossi prima maniera, che lo tenne a battesimo l’8 gennaio 1997 con una prima pagina che era già tutto un programma. Titolo d’apertura: «Ministeri a delinquere». Spalla a firma del segretario della Lega e, di taglio, fotonotizia (un mendicante col cappello in mano) con didascalia: «Uno Stato da abbandonare prima di finire così». Altri tempi, tutto finito. A darne il triste annuncio, ieri, proprio la prima pagina della moritura «Padania», dopo l’incontro di venerdì scorso tra il segretario della Lega, Matteo Salvini, e il presidente dell’Editoriale Nord, Ludovico Gilberti. Epilogo obbligato: dopo la riduzione della foliazione a 12 pagine e il taglio dei costi, il colpo di grazia è arrivato con il taglio dei fondi all’editoria. «La Lega è al risparmio su tutto e quindi non ha rinnovato il proprio contributo all’Editoriale Nord - spiega Salvini -. Ma in questo caso si tratta anche dell’ennesimo bavaglio calato dal governo Renzi che riduce i contributi per l’editoria che esistevano da anni». Scontato l’addio alla carta, resta uno spiraglio per l’online. «Stiamo lavorando per rimanere quantomeno su internet», assicura Salvini. Soluzione al momento tutta da trovare. «Indubbiamente ci sono stati anche errori gestionali interni nel passato ma questa botta del taglio al fondo per l’editoria ha decurtato dell’80% i nostri introiti e poiché la Lega non può più garantirci il contributo che ha sempre dato siamo in ginocchio», conferma la direttrice Aurora Lussana. Paradosso dei paradossi: i sondaggi volano, ma le casse piangono. Lo sanno bene, d’altra parte, i 71 dipendenti (tra la sede nazionale di via Bellerio e quelle locali) del partito di Matteo Salvini: per tutti sono già state avviate le procedure di mobilità.  è la rottamazione, bellezza! Che non risparmia neppure la stampa di partito: con «Europa» in liquidazione e «l’Unità» già chiusa, ora è il turno della «Padania». Ultima fermata, per il quotidiano della Lega Nord, il 1° dicembre, quando scatterà la cassa integrazione per i 14 giornalisti e i 5 tipografi. In principio fu il giornale «guerriero» delle origini: un po’ federalista e un po’ secessionista. Voce del «celodurismo» ortodosso dell’Umberto Bossi prima maniera, che lo tenne a battesimo l’8 gennaio 1997 (Antonio Pitoni, Stampa, 9 novembre 2014, p. 9, Primo Piano).","Tipo: Suffissazione / Deverbale, Formanti: celoduro (ce l'ho duro), -ismo"
celodurista,sost,"(Iron.) Militante della Lega Nord, fautore di una linea politica determinata e combattiva, che richiama connotati virili e maschilisti; a essa relativo; anche in senso figurato.","[Romano] Prodi prova il casquet con [Sergio] Cofferati. [Piero] Fassino va forte con il liscio. [Umberto] Bossi non tradisce la lambada. Non si è cielduristi a caso. (Riformista, 9 novembre 2002, p. 1, Prima pagina). ** Nei Paesi anglosassoni, che hanno tradizioni di libertà antiche quanto radicate, lo sconcio proposto dai padani alias celoduristi non sarebbe tollerato. Da noi si sopporta e si accetta tutto, persino gli orpelli e i pennacchi verdi nelle aule parlamentari. (Giampaolo Rugarli, Repubblica, 21 luglio 2009, Napoli, p. I). ** In realtà il Colle salva da un sacco di guai il centrodestra. In particolare la Lega che incalzata dalla necessità di mostrarsi celodurista con il suo elettorato ha premuto per il decreto ma ben sapendo che Giorgio [Napolitano] avrebbe risposto giustamente picche. (Mario Sechi, Tempo, 5 febbraio 2011, p. 1, Prima pagina).","Tipo: Suffissazione / Deverbale, Formanti: celoduro (ce l'ho duro), -ista"
cemento selvaggio,loc nom,"Costruzione di edifici al di fuori delle regole, abusivismo edilizio incontrollato.","«ho sollecitato la nascita di una Consulta siciliana per i siti Unesco, per dare ancora più competitività al nostro patrimonio, oltre che per tutelare la nostra terra, e questa è una delle priorità della mia azione, da cemento selvaggio e abusi» [Mariarita Sgarlata riportata da Mario Barresi]. (Sicilia, 6 luglio 2013, p. 6, I Fatti).","Tipo: Composizione / Nome+aggettivo, Formanti: cemento, selvaggio"
centino,sost,Chi supera l'esame di Stato con la votazione di cento centesimi.,"[tit.] Esami di Stato / Al Remondini tre «centini» e una lode. Qualche problema al Fermi (Gazzettino, 18 luglio 2009, Bassano, p. IV). ** Il liceo [Grigoletti] di via Interna chiude la sessione degli esami estivi con sei «centini» e due 100 e lode. (C[hiara] B[enotti], Messaggero Veneto, 22 luglio 2014, p. 22, Pordenone).","Tipo: Suffissazione / Deaggettivale, Formanti: cento, -ino 2 [Appartenente a, relativo a]"
centrale-rischi,loc nom,Archivio informativo sui rischi bancari relativo alle eventuali posizioni debitorie dei clienti nei confronti delle loro banche.,"I requisiti per ottenere un mutuo sono diventati tanto stringenti da allontanare dal mercato potenziali debitori che fino a poco tempo fa sarebbero stati giudicati affidabili. Ne risulta un crollo della domanda (i dati di novembre 2011 della centrale rischi Crif parlano di -29% su base annua) dovuto sì alla preoccupazione sulle prospettive economiche che sconsiglia di indebitarsi, ma anche all'autocensura preventiva da parte dei potenziali debitori: (Gino Pagliuca, Corriere della sera, 12 gennaio 2012, p. 12, Primo Piano).","Tipo: Polirematica / Nome+nome, Formanti: centrale 1 [s. f.], rischio"
centro di prima accoglienza,loc nom,Struttura destinata a fornire i primi soccorsi e un alloggio temporaneo a chi si trova in situazioni di emergenza e necessità.,"in un'altra porzione dello stesso terreno dell'aeronautica militare, è stata allestita una nuova struttura statale, destinata ad accogliere profughi stranieri e utilizzabile come punto di appoggio per tamponare le emergenze legate agli sbarchi di massa in Sicilia e Sardegna. Un Centro di prima accoglienza, in grado di adempiere anche alle funzioni di Centro di accoglienza per i richiedenti asilo non appena verrà firmato il necessario regolamento. (Lorenza Pleuteri, Repubblica, 21 marzo 2008, Bari, p. VII). ** Sequestrati nel Beneventano due centri di prima accoglienza con 41 richiedenti asilo ospitati in due edifici abusivi e senza certificati di agibilità o, addirittura, con certificati falsi. L’attività, coordinata dalla Procura di Benevento e eseguita dai Carabinieri del Nas di Salerno, ha coinvolto sei persone ed è stata necessaria per bloccare l’ennesimo affare sulla pelle dei migranti. (Antonio Maria Mira, Avvenire, 29 aprile 2017, p. 11, Attualità).","Tipo: Polirematica / Nome+preposizione+aggettivo+nome, Formanti: centro, primo, accoglienza"
ceppalonico,sost,"(iron.) Di Ceppaloni; per estensione, di Clemente Mastella, originario di Ceppaloni.","La clamorosa riabilitazione arriva da Beppe Grillo in persona, uno che sarà pure indigeribile a molti, ma che ha la capacità di sorprendere se è vero che ieri, sul suo blog, campeggiava un bel «basta con il gioco al massacro ceppalonico», perché «[Clemente] Mastella è solo un capro espiatorio, il migliore sulla piazza della politica, certo. E per questo hanno scelto lui». (Paola Di Caro, Corriere della sera, 29 settembre 2007, p. 15, Cronaca).","Tipo: Suffissazione / Denominale, Formanti: Ceppaloni, -ico"
cerchiobottista,agg,"Che si mantiene in precario equilibrio, evitando di compiere una scelta precisa.","per non rompere i rapporti con la Cgil, la Confindustria adottò una linea di condotta «cerchiobottista» in occasione della guerra dichiarata dalla Fiom alla Fiat. Fino alla vera e propria diserzione dal campo dell’innovazione delle relazioni industriali quando, a settembre dello scorso anno, la Confindustria accettò il diktat dei sindacati (leggi della Cgil) contro l’articolo 8 del decreto di ferragosto (che apriva ampi spazi alla contrattazione in deroga) anche a costo di indurre la Fiat ad abbandonare l’organizzazione. (Giuliano Cazzola, Tempo, 24 febbraio 2012, p. 18, Lettere & Commenti). ** nel quartier generale di Milano l’allarme resta alto. I sondaggi riservati raccontano uno stallo preoccupante. Confermato dal direttore del Coesis Alessandro Amadori: «I grillini sono finiti nel limbo, intorno al 20%. Se sei una forza antisistema, non vai oltre quella soglia. E l’oscillare di queste settimane questa sorta di strategia cerchiobottista mostra una “tunnellizazione”: il loro dato resta alto, ma la linea scelta dopo le Europee li sta portando anche sotto il 20%. Nel tunnel, appunto». (Tommaso Ciriaco, Repubblica, 24 agosto 2014, p. 14, Politica).","Tipo: Suffissazione / Denominale, Formanti: cerchiobottismo, -ista"
certezza della pena,loc nom,"La certezza dell'esecuzione di una sentenza, in termini di pena detentiva, spesso contraddetta dall'applicazione di norme che consentono detenzioni abbreviate o esenzione dalla carcerazione, anche in caso di condanna.","Risultati preziosi in questo delicato passaggio politico-parlamentare sul carcere, perché smentiscono luoghi comuni e allarmismi in nome della sicurezza, che partono da un'idea distorta di «certezza della pena», intesa non come «certezza della qualità della pena» ma come pena da scontare interamente chiusi «dentro», a doppia mandata. E più sono le mandate, più «fuori» ci si sente sicuri. (Roberto Galbiati e Donatella Stasio, Sole 24 Ore, 11 febbraio 2014, p. 11, Commenti e inchieste).","Tipo: Polirematica / Nome+preposizione+nome, Formanti: certezza, pena"
certificato digitale,loc nom,Protocollo informatico che garantisce il riconoscimento dell'identità di un utente della rete telematica.,"L'utilizzo del certificato digitale attraverso il quale si accede all'Anagrafica consente anche la certezza del dato; lo strumento informativo permette, inoltre, l'aggiornamento in tempo reale delle informazioni relative all'azienda (ad esempio, in caso di fusioni, incorporazioni, particolarmente numerose data la dinamicità dei settori, cambi di attività, ecc.). Le informazioni raccolte in questo modo permetteranno all'Autorità [per l'energia elettrica e il gas] di varare una serie di servizi a vantaggio delle famiglie e delle imprese (queste ultime intese sia come clienti dei settori dell'energia elettrica e del gas, sia come operatori attivi in quei settori come, ad esempio i venditori). (Rosa Serrano, Repubblica, 18 maggio 2009, Affari & Finanza, p. 44). ** «Il web crea nuovi posti di lavoro: solo i certificati digitali introdotti da Brunetta hanno liberato 500 persone che facevano certificati a mano e che possono essere impiegate altrove. Abbiamo aumentato l'efficienza e ridotto i costi. Oggi stiamo digitalizzando singoli pezzi della Pa. Cambiamo: bisogna digitalizzare tutto il processo e noi possiamo farlo» [Stefano Parisi intervistato da Massimo Sideri]. (Corriere della sera, 29 settembre 2011, p. 37, Economia). ** Quanto al passaggio dalla fase di collaudo all'operatività della connessione piattaforma, «è avvenuto il 2 febbraio 2013, in quanto il certificato digitale di sicurezza necessario per il collegamento, richiesto da Consip il 23 novembre, è stato rilasciato dalla Cbi il 23 gennaio» [Graziano Delrio riportato da Antonella Baccaro]. (Corriere della sera, 17 marzo 2013, p. 31, Economia). ** Trasmettere l’impronta permetteva di attribuire con certezza una data di esistenza dei documenti fiscali e delle firme digitali agli stessi apposte, superando le problematiche connesse alla durata e alla scadenza dei certificati digitali di sottoscrizione. Tale limite tecnologico è stato successivamente superato e attualmente la durata delle marche temporali è ventennale: (Alessandro Mastromatteo e Benedetto Santacroce, Sole 24 Ore, 20 gennaio 2015, p. 42, Norme e tributi).","Tipo: Calco lessicale / Internazionalismo / Nome+aggettivo, Formanti: certificato 1 [s. m.], digitale"
cetomedizzazione,sost,"L'assumere una dimensione propria del ceto medio o che si estende, si diffonde in tutto il ceto medio.","Se si pensa al ruolo di tessuto intermedio che le forze sociali hanno avuto e hanno, non si può ad esempio accettare una manovra che va contro i due processi che hanno fatto la storia italiana degli ultimi cinquant'anni, cioè la moltiplicazione delle imprese e la cetomedizzazione, senza che le forze sociali abbiano espresso un qualsiasi parere. (Giuseppe De Rita, Corriere della sera, 20 agosto 2011, p. 52, Idee & opinioni). ** Giuseppe De Rita ha scritto di un rinnovato protagonismo di questa fascia sociale, di una «dinamica di massa», vede qui anche la genesi di una nuova classe imprenditoriale, un nuovo processo di «cetomedizzazione», neologismo coniato dal fondatore del Censis. «In altre parole -- pensa De Rita -- il ceto medio italiano è vivo e “lotta insieme a noi”, partecipando alla faticosa uscita dalla crisi». (Roberto Mania, Repubblica, 23 luglio 2015, p. 28).","Tipo: Suffissazione / Denominale, Formanti: ceto, medio, -izzazione"
changeover,sost,"Passaggio dalle monete nazionali degli stati membri dell'Unione europea all'Euro, moneta unica.","Per il 93% degli intervistati il changeover ha contribuito a far salire i prezzi. L'Italia è il paese che ha il peggior rapporto con l'euro: solo il 45% ha dichiarato di non aver avuto problemi nell'usare il nuovo conio (contro, per esempio, il 77% dei lussemburghesi). (Francesco Mimmo, Repubblica, 25 marzo 2007, p. 11, Economia). ** I motivi di questa perdita di potere d’acquisto si possono rinvenire in tre elementi: cambio sfavorevole (1936,27 lire per un euro), arrotondamento prima del changeover, controlli elusi durante il periodo di doppia circolazione e conseguente speculazione. (Roberto Sommella, Corriere della sera, 21 febbraio 2017, p. 28, Analisi & commenti).","Tipo: Prestito / Inglese, Formanti: change (inglese), over (inglese)"
chatbot,sost,Programma informatico capace di interagire vocalmente con l’utente.,"Se vi raccontassi che ieri ho «chattato» (cioè, ho chiacchierato via computer) con Dio, pensereste che sono pazzo o un provocatore senza il minimo rispetto in chi crede. Ma le cose stanno diversamente. In Rete si può davvero chiacchierare con Dio, ma si tratta di un esperimento sui cosiddetti chatbot e l’intelligenza artificiale. Niente di blasfemo o di irriverente. (Gigio Rancilio, Avvenire, 17 giugno 2016, p. 3, Idee).","Tipo: Prestito / Inglese, Formanti: chat (inglese), robot (ceco)"
chat-room,loc nom,"In informatica, sezione di una chat-line, ambiente virtuale nel quale è possibile stabilire rapporti di conoscenza o tenere conversazioni con altri navigatori della rete telematica.","Uno studio condotto dall’East media research institute -- e reso noto dal «Washington Post» il mese scorso -- ha [...] rivelato una chat room segreta in cui venivano discussi in dettaglio piani per un attentato all’ambasciata americana a Londra. (Loretta Bricchi Lee, Avvenire, 30 dicembre 2016, p. 21, Mondo).","Tipo: Prestito / Inglese, Formanti: chat (inglese), room (inglese)"
chavismo,sost,"Movimento di sostegno alla strategia politica di Hugo Chávez (1954-2013), già presidente del Venezuela dal 1999 alla morte.","Ma è la televisione il vero luogotenente di [Hugo] Chávez. Un’importante parte dei mezzi di comunicazione, va detto, è nelle mani dell’opposizione, ma Chávez, oltre ad avere aperto nuove tv statali e occupato quella esistente, ha chiuso un’emittente storica del Venezuela, perché contraria al chavismo, e creato leggi-bavaglio per l’informazione. (Riformista, 27 settembre 2007, p. 5, Diplomatique). ** Il «sì» del chavismo all’accompagnamento vaticano era una delle condizioni poste dalla Mud per aderire al tavolo, in quanto garanzia di serietà del processo. Finora, però, il governo aveva fatto «orecchie da mercante ». L’apertura -- unita a una prima bozza di agenda delle discussioni, con in cima la crisi economica -- appare, quindi, come un importante segnale di flessibilità. (Lucia Capuzzi, Avvenire, 23 luglio 2016, p. 16, Mondo).","Tipo: Suffissazione / Denominale, Formanti: Chávez (Hugo), -ismo"
chavista,sost,Chi o che si richiama a Hugo Chávez.,"Per Peter De Shazo, esperto del Centro per gli Studi strategici e internazionali di Washington dove dirige il pro gramma di ricerca sull'America Latina, il voto di ieri pur non cambiando gli equilibri politici venezuelani nel breve periodo, rafforza l'opposizione il cui ruolo sarà cruciale in questi cinque anni di governo chavista. (Francesco Semprini, Stampa, 4 dicembre 2007, p. 6, Estero). ** Una vittoria di [Henrique] Capriles, che è molto più giovane del rivale (ha 40 anni), chiuderebbe invece l'era «chavista», per aprire la strada a un altro modello di Paese e di società. (Martino Rigacci, Sicilia, 8 ottobre 2012, p. 7, I Fatti). ** Le istituzioni -- paralizzate per il cortocircuito tra Parlamento, dominato dall’opposizione, e l’esecutivo chavista -- sono incapaci di affrontare l’emergenza. Il Paese cerca disperatamente una via d’uscita politica prima di precipitare nel baratro. (Lucia Capuzzi, Avvenire, 16 giugno 2016, p. 7, Primo piano).","Tipo: Suffissazione / Denominale, Formanti: Chávez (Hugo), -ista"
chiavetta,sost,"In informatica, supporto rimovibile di memoria collegabile a un computer mediante una porta Usb, che deve il suo nome alla somiglianza con dispositivi originariamente progettati per la protezione di programmi applicativi; anche, dispositivo contenente l'hardware e il software necessari a collegarsi alla rete telematica.","Un mondo digitale e tascabile, una cimice con la memoria di un elefante, un bagaglio colossale che pesa pochi grammi. E' questa la frontiera delle «flash drive», le «penne» o «chiavette» USB: quel piccolo scrigno d'appendice ai nostri computer, allo stereo da camera, perfino ai lettori dvd. (Simonetta Caminiti, Giornale, 5 maggio 2012, p. 23). ** Altre Dolomiti Friulane ricorda: «Nel 2010, stanchi di navigare con le chiavette, ci siamo attivati nei due Comuni raccogliendo le firme di cittadini, ma soprattutto di imprenditori stanchi di non poter rafforzare la loro presenza all’estero tramite internet. Così abbiamo presentato una petizione popolare, indirizzandola a tutti». (Gino Grillo, Messaggero Veneto, 25 maggio 2014, p. 30, Gorizia). ** Francesco aveva deciso di cambiare totalmente strategia e puntare su un metodo innovativo che permettesse di tracciare chiaramente e senza possibilità di fallimento ogni documento in uscita dal suo studio della residenza Santa Marta in Vaticano. Delle chiavette Usb, di colore bianco, con sopra stampato lo stemma pontificio (uno scudo blu con il simbolo dei gesuiti, una stella e il fiore di nardo); pennette digitali che per la prima volta il Giornale è in grado di mostrare e che contengono tutti i documenti più importanti di Bergoglio, consegnati in formato digitale direttamente nelle mani dei destinatari, senza più fotocopie, senza fogli di carta che viaggiano di mano in mano. (Fabio Marchese Ragona, Giornale, 12 maggio 2015, p. 17, Attualità).","Tipo: Specializzazione, Formanti: chiavetta"
chiave Usb,loc nom,"In informatica, supporto rimovibile di memoria collegabile a un computer mediante una porta Usb, che deve il suo nome alla somiglianza con dispositivi originariamente progettati per la protezione di programmi applicativi.","In tempi di frodi informatiche e di privacy online a rischio, il mercato reagisce moltiplicando le sue offerte. Una di queste è una novità italiana appena lanciata: si tratta di KeySecurePC, una chiave Usb dotata di hard disk allo stato solido Ssd (del tipo montato sui pc di ultima generazione), di un sistema operativo, di programmi propri e di un emulatore di programmi Windows. (Gianluca Sigiani, Repubblica, 4 aprile 2011, Affari & Finanza, p. 39).","Tipo: Calco lessicale / Nome+nome, Formanti: chiave, Usb (inglese)"
chicken literature,loc nom,"Letteratura per ragazze, che, con stile ironico e graffiante, rivisita il genere della letteratura rosa, evidenziando aspetti autobiografici meno rispondenti a modelli stereotipati e idealizzati.","«Un regalo da Tiffany» dell'irlandese Melissa Hill è un perfetto romanzo rosa da ombrellone, [...] Fenomeno editoriale estivo (quarto nella classifica generale dei libri più venduti in Italia, 130 mila copie di tiratura in 3 settimane, tradotto in 19 lingue) è un libro del genere chicken literature, solo che l'autrice molto scaltramente spiazza tutti nel costruire il finale. (Alessandra Rota, Repubblica, 6 agosto 2011, p. 32, Cultura). ** Matrimonio a New York con l'agente musicale Peter Mensch, una vita passata tra i Metallica e i Red Hot Chili Pepper, e 19 anni più di lei. La cerimonia a Manhattan è stata talmente privata che neppure i tre figli di Louise [Daphne Bagshawe Mensch] ne erano a conoscenza. Una reazionaria rock, capace di vincere a 18 anni il premio come miglior poeta dell'anno alla cattolicissima Sacre Heart School con un testo tenero e romantico. Ma anche di vendere, subito dopo gli studi universitari, naturalmente oxfordiani, due milioni di libri diventando la regina inglese della chick lit. (Andrea Malaguti, Stampa, 4 gennaio 2012, p. 15, Estero). ** «The Real» ricorda un talk analogo che anni fa (doveva essere il 2009) andava in onda sul canale Lei e si distingueva proprio per le forti personalità delle quattro conduttrici. Sto parlando di «Protagoniste» con Anna Galiena, Valeria Graci, Marina Terragni e l’outsider Ilaria Inghlieri. Dietro i toni della conversazione leggera, della chick-literature (narrativa per pollastrelle), il programma regalava spunti molto interessanti. (Aldo Grasso, Corriere della sera, 30 marzo 2017, p. 55).","Tipo: Prestito / Inglese, Formanti: chicken (inglese), literature (inglese)"
chief executive officer,loc nom,"Direttore generale di una società, di un'azienda.","Nel Form 8-K con cui la società di Cupertino ha comunicato alla Sec Usa il cambio di chief executive officer si legge che il board ha assegnato a [Tim] Cook, in relazione alla sua nomina, un milione di azioni vincolate: (Massimo Sideri, Corriere della sera, 28 agosto 2011, p. 33, Economia).","Tipo: Prestito / Inglese, Formanti: chief (inglese), executive (inglese), officer (inglese)"
chief operating officer,loc nom,Amministratore delegato di un'azienda con mansioni di direttore generale operativo.,"Ritorno alle Fs, invece, per Daniela Carosio, già direttore della comunicazione del gruppo ferroviario. Gli altri due consiglieri sono Wanda Ternau e Gioia Ghezzi, già chief operating officer di Willis Group Holdings Public. Ieri l’assemblea ha anche approvato i conti di Ferrovie. (Andrea Bassi, Messaggero, 30 maggio 2014, p. 19, Economia).","Tipo: Prestito / Inglese, Formanti: chief (inglese), operating (inglese), officer (inglese)"
chillout,sost,"Tendenza e genere musicale caratterizzati da atmosfere e tonalità rilassanti, con riferimenti etnici e ambientali.","L’attore e doppiatore giapponese naturalizzato italiano ha trascorso un’intera giornata al mare e al calar del sole si è rilassato facendo un po’ di meditazione sulla spiaggia. Il tutto mentre il sole cullato dall’orizzonte si adagiava al di là del mare accompagnato da una piacevole musica chill-out di sottofondo: come neppure il migliore dei copioni romantici avrebbe saputo immaginare. (Mara Azzarelli, Messaggero, 14 agosto 2014, p. 47, Cronaca).","Tipo: Prestito / Inglese, Formanti: chill (inglese), out (inglese)"
chimerismo,sost,Incrocio di elementi che hanno origine da organismi diversi.,"Di chimerismo parla uno degli intrecci secondari del romanzo «Next» (2006) di Michael Crichton: il maestro del techno-thriller che mette in guardia dalle incognite e dai pericoli della ricerca scientifica sul Dna di uomini e animali. (Corriere della sera, 6 settembre 2007, p. 8, Primo piano). ** Quello di Simonetta e di Matteo è un caso particolare, spiegano i medici, perché in questo periodo nel corpo del ragazzo è avvenuto ciò che capita in questi casi: il «chimerismo completo», parola ostica che significa che il figlio, grazie al midollo ricevuto dalla madre, negli anni acquisisce le caratteristiche genetiche del genitore. (Sara Strippoli, Repubblica, 30 marzo 2012, Torino, p. VII).","Tipo: Suffissazione / Denominale, Formanti: chimera, -ismo"
chinese wall,loc nom,"In economia, struttura compartimentale che separa le diverse sezioni di una banca d'investimento, di una società o di un ente di gestione di fondi.","in realtà, la strada dell'autonomia sostanziale passa proprio di là, dal divorzio proprietario tra chi gestisce gli investimenti e chi finanzia i gruppi industriali, magari quotati: «I potenziali conflitti di interesse non vengono eliminati dai codici di autodisciplina né dai chinese wall spiega con la tradizionale franchezza Pietro Giuliani, amministratore delegato di Azimut, perché si possono creare tutte le barriere che si vogliono, ma quando so che la banca che mi controlla ha iper finanziato un certo gruppo, io come faccio a prendere una posizione contraria? Può accadere una volta, ma come regola non è possibile, è un fatto di coscienza, di coerenza interna, non di imposizioni formali». (Vittoria Puledda, Repubblica, 12 febbraio 2007, Affari & Finanza, p. 32). ** «La tradizione etica e professionale di Mediobanca è tale per cui il suo lavoro di banca d'affari non interferirà con la naturale competizione tra le compagnie. D'altronde, i mercati finanziari internazionali credono alle chinese wall che nelle banche anglosassoni separano le attività in proprio da quelle per conto dei clienti» [Francesco Gaetano Caltagirone intervistato da Massimo Mucchetti]. (Corriere della sera, 22 giugno 2012, p. 35, Economia).","Tipo: Prestito / Inglese, Formanti: chinese (inglese), wall (inglese)"
chirurgo-robot,loc nom,Operatore elettromeccanico impiegato nel corso di interventi chirurgici telecomandati.,"[tit.] Chirurgo robot / «Prima» a Palermo [testo] Un chirurgo-robot restituisce speranza a un paziente in attesa di un fegato nuovo. Lo straordinario risultato è stato raggiunto all'Ismett (Istituto mediterraneo per i trapianti e le terapie ad alta specializzazione) di Palermo, (Alessandra Turrisi, Avvenire, 26 giugno 2012, p. 14).","Tipo: Composizione / Nome+nome, Formanti: chirurgo, robot (ceco)"
ciampiano,sost,"Chi si riconosce nelle posizioni e nel pensiero di Carlo Azeglio Ciampi, dal 1999 al 2006 decimo presidente della Repubblica italiana; proprio di Carlo Azeglio Ciampi.","Se [Pier Luigi] Bersani e [Roberto] Barbieri hanno perso questo round, ad aver vinto sono i ciampiani. Marciano separati nello stile, ma colpiscono uniti, i due sottosegretari al Bilancio targati Pds, Giorgio Macciotta e Isaia Sales. (Marco Esposito, Repubblica, 18 febbraio 1998, p. 4). ** è indubbio -- come sottolinea [Roberto] Maroni -- che «gli attacchi del Pd ci giovano». [Pier Ferdinando] Casini l'ha intuito, infatti ha derubricato la polemica sui «fucili leghisti» a «folklore». Il Cavaliere invece, piccato dai sondaggi, ha assunto «uno stile ciampiano», come ironizza un autorevole dirigente forzista. L'irritazione verso l'«amico» Bossi è autentica, quanto indistruttibile è la loro alleanza. (Francesco Verderami, Corriere della sera, 8 aprile 2008, p. 1, Prima pagina).","Tipo: Suffissazione / Denominale, Formanti: Ciampi (Carlo Azeglio), -(i)ano"
Ciampi boy,loc nom,"Collaboratore e consigliere di Carlo Azeglio Ciampi, già presidente della Repubblica italiana.","Vittorio Grilli, nato a Milano 54 anni fa, bocconiano come [Mario] Monti, appartiene a quel gruppo di economisti allevati da Carlo Azeglio Ciampi quando era governatore di Bankitalia. E’ un Ciampi boy, come lo stesso [Mario] Draghi con il quale la sua vita professionale si è incrociata più volte. (Rossella Lama, Messaggero, 29 novembre 2011, p. 7, Primo Piano). ** il forse unico prodotto di successo della scuola Ciampi è stato Mario Draghi, già suo direttore del Tesoro. Ma il presidente della Bce si era emancipato dal marchio dei Ciampi-boys andando alla Goldman Sachs, da dove Silvio Berlusconi lo scelse a fine 2005 come successore di [Antonio] Fazio, battendo i due candidati interni, anche loro di matrice Ciampi e sostenuti dal Quirinale e dal «partito di [Eugenio] Scalfari: [Tommaso] Padoa-Schioppa e [Fabrizio] Saccomanni. (Foglio, 9 gennaio 2014, p. 1, Prima pagina). ** Un colpo basso per qualunque consorte, bassissimo se lui si chiama Vittorio Grilli, ex Ragioniere di Stato, ex direttore generale del Tesoro, annoverato in carriera ora come Ciampi boy ora come Draghi boy, e in quel momento (ancora per poco) ministro dell’Economia dell’austero governo Monti. (Giovanna Cavalli, Corriere della sera, 11 maggio 2017, p. 5, Primo piano).","Tipo: Composizione / Nome+nome, Formanti: Ciampi (Carlo Azeglio), boy (inglese)"
ciber-schiavitù,sost,Condizione di schiavitù causata dalla dipendenza dal computer.,"Per non ridurci in cyber-schiavitù -- sostiene Genevieve Bell -- «l'interfaccia dei telefonini deve diventare sempre più a misura d'uomo». (Giuseppe Bottero, Stampa, 7 settembre 2011, Tutto Scienze & Tecnologie, p. 31).","Tipo: Confissazione / Prefissoide, Formanti: ciber-, schiavitù"
cibo di strada,loc nom,"Cibo che si consuma anche passeggiando, talvolta in occasione di fiere e manifestazioni popolari, spesso tipico della cucina locale, regionale, etnica.","I grandi cibi di strada della tradizione palermitana diventano rito chic alla Trattoria dietro al Pantheon, indirizzo caro a Rosario e Beppe Fiorello, Pippo Baudo, Carlo Freccero, e covo di Filippo La Mantia interprete dei migliori sapori della tradizione siciliana in chiave trendy. (Giacomo A. Dente, Messaggero, 30 giugno 2005, p. 43, Roma Giorno & Notte). ** La Beretta salumi […] ha lanciato sul mercato un prodotto kebab (in vaschetta). Si tratta di un arrosto di fesa di vitello e tacchino aromatizzato con le erbe della tradizione mediorientale. La motivazione commerciale del lancio è che il kebab è ormai diventato un protagonista dello street food, il cibo da strada e risulta «sempre più gradito agli italiani». (Dario Di Vico, Corriere della sera, 22 maggio 2011, p. 30, Idee & opinioni). ** la locuzione «cibo da strada» -- che peraltro meglio rappresenta la sua anima popolare -- svelerebbe la «non novità», cioè il fatto che già nell’antica Roma la gente mangiava in questo modo, e che persino Pinocchio, nel paese dei Balocchi, prese lo zucchero filato da un chioschetto ambulante. In effetti il motivo che da millenni porta la gente ad amare così tanto il cibo da strada è in buona parte romantico, legato com’è al piacere di mordicchiare qualcosa mentre si fa una passeggiata in compagnia, godendosi un panorama o guardando i negozi. (Marco Lombardi, Messaggero, 29 aprile 2014, p. 24, Macro). ** i nuovi locali del cibo veloce si fondano su ingredienti di prima scelta e cucina impeccabile. Due i filoni più seguiti: alcuni nobilitano cibi da strada con ingredienti di alto livello. Altri trasformano piatti da ristorante in fast food. (Giulia Cimpanelli, Corriere della sera, 10 marzo 2017, p. 36, Tempi liberi).","Tipo: Calco lessicale / Internazionalismo / Nome+preposizione+nome, Formanti: cibo, strada"
cibo-Frankenstein,loc nom,"(Iron. Spreg.) Cibo transgenico, le cui materie prime hanno subìto un’alterazione del patrimonio genetico, mediante manipolazioni di laboratorio.","concentrandosi di volta in volta su un unico problema, i gruppi di protesta assegnano ad esso il significato simbolico dell'imputabilità delle conseguenze e della responsabilità globale che ne deriva. Come insegnano tanto l'affare Brent-Spar quanto le controversie sul «cibo Frankenstein» in Gran Bretagna, nella percezione pubblica il sapere scientifico che si pretende indubitabile ha un peso assai inferiore della attribuzione di una responsabilità globale. (Ulrich Beck, Repubblica, 15 marzo 2012, p. 58).","Tipo: Calco lessicale / Nome+nome, Formanti: cibo, Frankenstein"
cibo funzionale,loc nom,"Sostanza alimentare naturale o arricchita con molecole dotate di proprietà curative e corroboranti, capaci di contribuire a regolare i processi fisiologici.","qualcuno, come Glenn Gibson microbiologo dell'University of Reading in Gran Bretagna, teme che queste decisioni possano pesare negativamente sui futuri investimenti in ricerca da parte delle industrie. Industrie che, negli ultimi anni, hanno speso milioni di euro per studiare i cibi funzionali, quelli appunto che dovrebbero avere benefici sulla salute. (Adriana Bazzi, Corriere della sera, 4 aprile 2010, p. 57). ** Luc Montaigner, intervenendo ad un Congresso sui nutraceutici (neologismo che accomuna cibi funzionali, integratori, probiotici e altro ancora) ha affermato che molte malattie degenerative hanno in comune lo stress ossidativo; perciò, gli interventi nutrizionali che possono contrastarlo contribuiscono alla prevenzione e, inoltre, migliorano la risposta alle terapie farmacologiche. (Eugenio Del Toma, Repubblica, 25 gennaio 2011, p. 43, Salute). ** «I cibi funzionali sono riconosciuti come agenti benefici per una o più funzionalità sull'organismo  e portano a un miglioramento dello stato di salute, o a una riduzione del rischio di malattia» (ILSI, International Life Science Institute). (Unità, 21 luglio 2014, Firenze, p. 6).","Tipo: Calco lessicale / Nome+aggettivo, Formanti: cibo, funzionale"
cibo-simbolo,loc nom,"Alimento caratteristico di una nazione, tanto da diventarne un simbolo.","I giovani ignorano il profumo del pane e spesso confermano di non mangiarlo affatto: semmai qualche grissino, cracker o fette biscottate. Tra i motivi della disaffezione prevale il pregiudizio sul contributo che il pane e la pasta, cibi-simbolo dei carboidrati, darebbero all'obesità. (Eugenio Del Toma, Repubblica, 22 giugno 2010, p. 41, Salute). ** Il cibo simbolo dell'unità d'Italia? Per almeno metà degli italiani è il pane. Lo dice un'indagine della Confederazione italiana agricoltori, in cui si rileva anche che il 79 per cento della popolazione lo compra e lo mangia tutti i giorni. (Carla Favaro, Corriere della sera, 8 gennaio 2012, p. 48).","Tipo: Composizione / Nome+nome, Formanti: cibo, simbolo"
ciclopedonale,agg,Riservato al transito di biciclette e pedoni.,"Nel 2005, dopo anni di lavoro, l'accordo: sull'area in questione, oltre 20mila metri quadrati, troveranno posto spazi commerciali, un piccolo albergo, un residence, un centro medico e una serie di spazi dedicati al fitness, ma anche un'area di interscambio con la fermata del sistema di trasporto metropolitano prevista all'altezza di via Tolstoj, un parcheggio a servizio della nuova fermata, e una passerella ciclopedonale che scavalcherà la via Emilia. (Barbara Sanaldi, Corriere della sera, 6 aprile 2008, p. 10). ** Si prevede che la pista ciclo-pedonale -- richiesta in primo luogo dai rappresentati della lista civica Insieme per il sobborgo -- risalga seguendo il tracciato della provinciale Gardolo-Lases, partendo dall'incrocio con via Bolzano, dove attualmente sono in corso i lavori di realizzazione della maxi-rotatoria. (Lorenzo Basso, Adige, 17 febbraio 2015, p. 23, Grande Trento).","Tipo: Confissazione / Prefissoide, Formanti: ciclo- 2 [Bicicletta], pedonale"
cicloposteggio,sost,"Punto di raccolta, posteggio per biciclette.","Idee ambiziose arrivano anche dal Comune di Genova che dopo aver portato a 400 i ciclo-posteggi studia la trasformazione del sottopasso di Portello in spazio per il parcheggio, la riparazione e il noleggio di biciclette. (Mattia Brighenti, Repubblica, 24 settembre 2013, Genova, p. XVII).","Tipo: Confissazione / Prefissoide, Formanti: ciclo- 2 [Bicicletta], posteggio"
cidiellino,sost,"Appartenente o sostenitore della Casa delle libertà, coalizione politica fondata nel 2000; a essa relativo.","al convegno di «Italianieuropei», il think-tank di Massimo D'Alema, la «notizia» sono loro, i cidiellini aperturisti -- «pronti a tutto» come dice [Ignazio] La Russa -- ma dall'altra parte della «barricata» uno scambio di allusioni e di battute ha squarciato il velo sulla partita che si è aperta dentro il Partito democratico, dove è ricominciato l'eterno duello tra Massimo D'Alema e Walter Veltroni. (Fabio Martini, Stampa, 17 novembre 2007, p. 2, Interno). ** Insomma: prendere o lasciare, e se tra una settimana le proposte che saranno partorite da un apposito gruppo di lavoro nel tentativo disperato di addolcire la pillola non saranno giudicate «legittime e inattaccabili come io pretendo», lei [Letizia Moratti] ripresenterà in giunta la delibera di bilancio con dentro quelle novità ritenute ieri inaccettabili da Forza Italia e da An. Lo farà sfidando le truppe cidielline a osare l'inosabile: votarle contro in aula, quindi imboccare la strada della crisi e delle elezioni anticipate. (Rodolfo Sala, Repubblica, 17 novembre 2007, Milano, p. I). ** ciò che conta è che adesso inizia davvero una nuova fase e la celerità con cui [Italo] Bocchino guarda al futuro -- corredando però la sua analisi sul sito  Internet di Generazione Italia con una foto a tre ([Gianfranco] Fini, [Silvio] Berlusconi e [Pier Ferdinando] Casini sorridenti) di cidiellina memoria -- può voler dire parecchie cose. (Vincenzo La Manna, Giornale, 4 aprile 2010, p. 2, Il Fatto).","Tipo: Suffissazione / Denominale, Formanti: cidielle, -ino 2 [Appartenente a, relativo a]"
ciecopacifista,sost,(Iron.) Chi sposa la causa pacifista senza il vaglio della ragione.,"Proprio il Rais ha compiuto lo strano miracolo. La sinistra che si divide su tutto, anche sulle minuzie autoreferenziali, stavolta appare compatta (al netto di qualche «ciecopacifista») sul terreno più divisivo e lacerante che esista: la pace e la guerra. (Mario Ajello, Messaggero, 21 marzo 2011, p. 7, Primo Piano).","Tipo: Composizione / Aggettivo+nome, Formanti: cieco, pacifista"
Cindia,sost,La sinergia che caratterizza la presenza emergente nello scenario internazionale di Cina e India.,"I teorici del declino dello Stato-nazione faranno bene a tenere d'occhio l'Asia, di questi tempi. Quello che stiamo vivendo dovrebbe essere -- secondo molti -- il «Secolo Asiatico», l'emergere definitivo del continente come cuore dell'economia e poi della politica mondiale. Addirittura attorno a un centro di gravità chiamato Cindia, cioè Cina più India. (Danilo Taino, Corriere della sera, 1 ottobre 2012, p. 6).","Tipo: Parola macedonia, Formanti: Cina, India"
cinebiografia,sost,Biografia rappresentata attraverso un film.,"Negli Usa il film [«Il quinto potere»] è partito malissimo, appena 1 milione e 700mila dollari in una settimana, con ben 1.769 copie, a dimostrazione che il tema non scalda i cuori. «Merito» del boicottaggio? Non si direbbe. Probabilmente la cine-biografia di [Julian] Assange, benché diretta dal regista oscarizzato Bill Condon e scritta dallo stimato Josh Singer, viene vista con allegro disinteresse, al pari del recente «Jobs», il film sul mitico inventore della Apple, che s’è fermato ad appena 16 milioni di dollari. (Michele Anselmi, Secolo XIX, 24 ottobre 2013, p. 29, Xte).","Tipo: Confissazione / Prefissoide, Formanti: cine-, biografia"
cinecocomero,sost,(Scherz. Iron.) Il film popolare dell’estate.,"[tit.] Al via la stagione del «cinecocomero» [testo] I neologismi si sa sono da sempre la delizia del giornalismo (non solo in Italia) e spesso entrano poi nel gergo comune, talvolta fino ad assurgere agli aggiornamenti dei dizionari della lingua. Questo accade adesso per il «cinecocomero», categoria dell'intrattenimento eletta a genere cinematografico dai fratelli Vanzina con il loro film a episodi «Un'estate al mare», sulla falsariga dei cinepanettoni. (Loredana Genovese, Gazzetta del Sud, 28 giugno 2008, p. 16, Spettacoli). ** «Un' estate ai Caraibi» di Carlo Vanzina. Con Gigi Proietti. Cinecocomero di varia umanità intrecciata ad Antigua: i singoli episodi sono banali e mal scritti, e i Vanzina ostentano il loro filoberlusconismo assolvendo l'italietta del Pdl. Ma stavolta si sorride spesso. Il merito è dei romani: Proietti, su tutti, e Brignano/Mattioli, coppia comica inedita e super. (F[ilippo] M[azzarella], Corriere della sera, 24 giugno 2009, ViviMilano, p. 49).","Tipo: Confissazione / Prefissoide, Formanti: cine-, cocomero"
cinecritico,sost,Chi si occupa di critica cinematografica; a essa relativo.,"Un tam tam corre sulla rete: il direttore della Mostra del cinema di Venezia attacca la «casta» dei cinecritici e la «situazione incestuosa» che ha creato. Succede che in un incontro tra Müller e alcuni siti e blogger (tra cui BadTaste, Alphabet City, Loudvision, Venezia News, Nonsolocinema) Marco Müller, oltre ad annunciare l'intenzione di tornare a occuparsi di produzione dopo il 2011, quando scadrà il suo impegno con la Biennale, si lamenti di come i giornali trattano la Mostra. (S. U., Corriere della sera, 11 settembre 2010, p. 61, Spettacoli).","Tipo: Confissazione / Prefissoide, Formanti: cine-, critico"
cinepanettone,sost,"(Scherz. Iron.) Il film di Natale, lo spettacolo cinematografico popolare per antonomasia.","Quest’anno c’è una novità: il cinepanettone veltroniano, scritto da Margaret Mazzantini per il marito, l’attore-regista Sergio Castellitto. Ambientato nel triangolo Cetona-San Casciano de’ Bagni-Val d’Orcia, un’area scoperta dal mitico esploratore Alberto Asor Rosa, già primo colonizzatore di Capalbio, «La bellezza del somaro» è una vera delizia. (Barbara Palombelli, Foglio, 29 dicembre 2010, p. 2). ** [tit.] E Zalone mangiò il cinepanettone [testo] In un sol colpo, con «Che bella giornata», Checco Zalone ha battuto Avatar e rottamato il cine-panettone. (Luca Mastrantonio, Sole 24 Ore, 9 gennaio 2011, p. 12, Commenti). ** lei, il ministro col piglio serioso e l'aspetto da maestrina docile ma inflessibile, Maria Stella Gelmini, che al telefono con [Luigi] Bisignani si strappa le vesti da madre badessa e si lascia andare a commenti da cinepanettone: «Li prendiamo a calci in culo», […] Della serie: con tutti gli amici che ti sei guadagnata, meglio abbassare le tapparelle e non uscire di casa per un po'. (Selvaggia Lucarelli, Libero, 24 giugno 2011, p. 5, Primo Piano). ** Da noi Bollywood c'è già, con un certo successo di botteghino. Parliamo dei «cinepanettoni», i film ridanciani che ogni Natale arrivano sul desco, firmati da Neri Parenti o dai valorosi Vanzina. Nella struttura dei nostri film c'è sempre un attore d'esperienza con le tempie ingrigite -- Christian De Sica, Boldi, Panariello, Ghini... -- che fa il cascamorto con un'attricetta giovane e di successo televisivo: da Belen in giù, o in su, tutto fa brodo. (Giuseppe Di Piazza, Corriere della sera, 22 maggio 2012, p. 46, Idee & opinioni). ** [tit.] «Cinepanettone con oroscopo» [testo] Cinepanettone forever. «Non potevo saltare un anno, avrei rischiato la crisi di astinenza. E visto che le ultime commedie italiane hanno tutte il freno tirato, come se avessero paura di far ridere, io spingo l’acceleratore e prometto una comicità popolare e diretta che fa un gran fracasso», dice Neri Parenti. (Gl[oria] S[atta], Messaggero, 5 novembre 2014, p. 30, Spettacoli). ** L'essenziale non è la gloria, ma la capacità di soffrire. Il cinepanettone, questo, lo sa. Perciò il genere più vilipeso e detestato degli ultimi tempi è vivo e lotta insieme a noi. La sua resipiscenza è tutta estiva: quando gli altri dormono in spiaggia, il mostro del botteghino si sveglia sui set di Ferragosto. E gira secondo codici nazionalpopolari: gag,buonumore, volemose bene, cin cin. (Cinzia Romani, Giornale, 3 luglio 2015, p. 26, Album).","Tipo: Confissazione / Prefissoide, Formanti: cine-, panettone"
cineturismo,sost,"Il turismo cinematografico, la visita ai luoghi che hanno ospitato le riprese di film o sceneggiati di successo.","Una chance in arrivo anche al Sud. Da pochi giorni a Bari è stato inaugurato il primo Cineporto dell’Italia meridionale: servizi per troupe, laboratori, scene, costumi nell’area della Fiera del Levante. [...] Ciliegina sulla torta: una guida, «Effetto Puglia», dieci itinerari all’insegna del cineturismo. (Giuseppina Manin, Corriere della sera, 24 gennaio 2010, p. 15, Economia e Spettacolo). ** Una lunga teoria di ospiti in un castello che diventa cittadella del cinema. Un focus sul cineturismo, neologismo nato proprio da queste parti, animerà la mattina di venerdì 6 luglio. Il sipario cala sabato 7, con la proiezione delle opere vincitrici del festival, categoria per categorie. (Pasquale Raicaldo, Repubblica, 30 giugno 2018, p. 16).","Tipo: Confissazione / Prefissoide, Formanti: cine-, turismo"
cioccolateria,sost,Fabbrica di cioccolato; l'arte di produrre il cioccolato; esercizio commerciale nel quale si vendono prodotti di cioccolato.,"Nella vita futura si vedono primari, fisici nucleari, giornalisti. Ma a diciott'anni si può anche essere più romantici: «Realizzarsi non è per forza raggiungere i vertici», «Successo è non avere rimpianti», «Successo è non annoiarsi mai», all'Andrea di Trieste basterebbe «aprire una biblioteca con cioccolateria, sono due modi per addolcire un po' il mondo». Non è che non abbiano ambizioni. E' che temono la fregatura dopo le illusioni. (Michele Smargiassi, Repubblica, 8 luglio 2007, p. 29, Domenicale). ** I due protagonisti del film [«Emotivi anonimi»] fanno parte di questa categoria. Angélique è una giovane donna terrorizzata dagli uomini, e con enormi difficoltà relazionali anche nel lavoro; trova impiego in una piccola cioccolateria diretta da Jean-René, che a sua volta rifugge i contatti umani e gestisce con molti problemi anche i propri lavoratori. (Alberto Crespi, Unità, 23 dicembre 2011, p. 43, Cinema). ** Mostra mercato sulle eccellenze gastronomiche del territorio e di diverse regioni del nostro Paese: dai vini alle birre artigianali, dall'olio extravergine al miele, ai prodotti cosmetici bio. In programma anche laboratori di cioccolateria e degustazioni gratuite di spiedo bresciano. (Giorgio Cannì, Corriere della sera, 13 dicembre 2013, Cronaca di Milano, p. 14). ** Un vero inno al mangiar bene italiano tra ristoranti (dedicati a pizza, pasta, salumi, formaggi, fritto, pesce e carne), paninoteche, piadinerie, pasticcerie, cioccolaterie e rosticcerie. (Tino Redaelli, Avvenire, 19 marzo 2014, Milano & Lombardia, p. IV).","Tipo: Suffissazione / Denominale, Formanti: cioccolato, -eria 1 [Suffisso che forma sostantivi indicanti negozi, laboratori, luoghi di vendita, locali pubblici o servizi commerciali.]"
cioccolatoso,agg,"Che riguarda la cioccolata, che coltiva la passione per la cioccolata e per la sua diffusione e commercializzazione.","Tutti i bar propongono, nelle loro liste, la cioccolata, ma in qualche locale più che una bevanda come un'altra è una vera e propria «mission» gastronomica. A partire da Chocolat, un piccolo angolo di paradiso cioccolatoso, in piazzetta Manzù (via Sant'Alessandro), solo cinque tavolini per sedersi, ma con la possibilità di sorseggiare al banco o a passeggio un prodotto molto particolare. (Donatella Tiraboschi, Corriere della sera, 3 gennaio 2014, Cronaca di Milano, p. 12).","Tipo: Suffissazione / Denominale, Formanti: cioccolata, -oso"
cioccolatoterapia,sost,Trattamento estetico basato sulle proprietà benefiche e curative del cioccolato.,"E se la cripta non basta prova con la cioccolatoterapia. Tre ore di massaggi col dolce più buono che c'è, in corso Italia, al Percorso di Venere. (Carlo Baroni, Corriere della sera, 23 settembre 2012, Cronaca di Milano, p. 6).","Tipo: Composizione / Nome+nome, Formanti: cioccolato, terapia"
cisplatino,sost,Sostanza farmacologica usata nella chemioterapia.,"La ricostruzione è ormai lo standard di riferimento per tutti i maschi, ma la metodica è realtà anche per le donne nelle quali c'è da affrontare la perdita della «statica pelvica». Una perdita che sfocia spesso nell'incontinenza. «Una plastica accurata è in grado di evitare il prolasso della vescica», aggiunge Bassi. Nei casi più avanzati, la malattia è meglio controllata mediante l'associazione di cisplatino e gencitabina. (G[iuseppe] D[el] B[ello], Repubblica, 12 marzo 2013, p. 33, Salute).","Tipo: Composizione, Formanti: cis (latino), platino"
città diffusa,loc nom,"Città cresciuta in modo disarmonico, al di fuori di ogni criterio regolatore.","Un paesaggio volubile […], le cui trasformazioni possono sembrare impreviste: così come la campagna perde peso nella struttura territoriale (-16%), a prendere il suo posto non sono soltanto il tessuto urbano o brandelli di città diffusa, ma anche ampie aree di formazioni boschive o di cosiddetto «terzo paesaggio» (in crescita del 43%), e cioè arbusteti, aree di frangia e di risulta o di dismissione di attività dell'uomo, in cui la risacca della natura ricostruisce lentamente la biodiversità. (Giuseppe Guida, Repubblica, 29 marzo 2008, Napoli, p. I). ** Nell'ambito di un cronoprogramma fissato in trenta mesi, sarà attivato un modello di «città diffusa» o «città territorio» che si svilupperà dalla Val d'Agri alla «città dei Sassi» (Matera), fino all'area metropolitana di Potenza: (Nuova del Sud, 7 agosto 2013, p. 7).","Tipo: Calco lessicale / Nome+participio, Formanti: città, diffuso"
città digitale,loc nom,"Insediamento urbano che dispone di tecnologie e collegamenti telematici, mediante i quali i cittadini possono partecipare a reti civiche e usufruire di informazioni e servizi erogati dall'amministrazione.","Nelle 5 tavole rotonde previste si discuterà di illuminazione intelligente, turismo sostenibile e nuove opportunità per le città digitali, mobilità sostenibilità e infomobilità, sostenibilità urbana e trasporto elettrico. (Francesco Sangermano, Unità, 9 dicembre 2011, Firenze, p. V).","Tipo: Composizione / Nome+aggettivo, Formanti: città, digitale"
città-polveriera,loc nom,Città al centro di tensioni politiche o sociali che possono sfociare in un conflitto armato.,"[tit.] Dietro il caos immondizia un cortocircuito che ormai ha investito in pieno le istituzioni / Il «tutti contro tutti» nella città-polveriera / E la destra aspetta l’ultimo fuoco (Unità, 18 maggio 2008, p. 5, In Italia).","Tipo: Composizione / Nome+nome, Formanti: città, polveriera"
città-simbolo,loc nom,Città fortemente rappresentativa di un fenomeno o di una tendenza.,"Il risultato del primo turno a Milano è clamoroso, visto l'impegno personale del presidente del Consiglio che aveva trasformato la campagna in un referendum su se stesso. Non a caso [Silvio] Berlusconi capeggiava la lista del Pdl e dal suo punto di vista non aveva nemmeno tutti i torti: sentiva di dover giocare tutte le carte nella città-simbolo della sua avventura politica. (Stefano Folli, Sole 24 Ore, 17 maggio 2011, p. 1, Prima pagina). ** L’idea è un classico della politica: un ritorno nei territori, nelle città-simbolo dell’Italia che soffre ma riparte. Un vero e proprio tour. Tra le tappe che i lettiani prospettano ci sono le sedi operative di Alitalia, Ansaldo Energia, Electrolux. Ma anche Terra dei fuochi ed Emilia. Luoghi in cui il governo si è fatto sentire con decreti e fondi. (Marco Iasevoli, Avvenire, 5 febbraio 2014, p. 6, Primo piano).","Tipo: Composizione / Nome+nome, Formanti: città, simbolo"
class action,loc nom,"In ambito legale, azione collettiva intentata da coloro che condividono la condizione di parte lesa. // azione promossa in sede giudiziaria da un soggetto, personalmente o tramite associazione o comitato, per tutelare diritti identici di un gruppo di utenti o consumatori, alla quale questi ultimi possono aderire senza necessità di un difensore (Zingarelli)","Se mancava la prova che la class action all’italiana sarebbe stata una lontanissima e sbiadita parente di quella americana, eccola. Da quando la legge è entrata in vigore, il primo gennaio di quest’anno, sono state avviate appena 6 (sei) azioni collettive. Negli Stati Uniti, e non in dieci mesi ma da gennaio a giugno, ne sono invece partite la bellezza di 101, e soltanto considerando quelle in campo finanziario. (Sergio Rizzo, Corriere della sera, 31 ottobre 2010, p. 30, Idee & opinioni). ** la commissione Industria del Senato […] ha votato una serie di articoli che tutelano maggiormente i consumatori. È stata rafforzata la possibilità della class action, e sono state introdotte mega-multe anti clausole vessatorie. (Giovanni Innamorati, Sicilia, 23 febbraio 2012, p. 6, Il Fatto). ** Negli ultimi giorni si sono moltiplicati gli annunci di ricorso da parte di varie associazioni, ieri è stata la volta del Codacons che ha parlato di class action. Dal Consiglio dei ministri di dopodomani potrebbe uscire un provvedimento o anche delle semplici linee guida per «sterilizzare» indirettamente i ricorsi, dando un margine di tempo all’Inps per completare tutte le elaborazioni necessarie. (Lorenzo Salvia, Corriere della sera, 16 maggio 2015, p. 13, Primo piano). ** Le azioni legali di rivalsa e responsabilità civile, oltre alle class action, sono già state avviate da più parti. Soprattutto da parte delle associazioni dei consumatori che hanno lamentato come la banca nel 2014 abbia ricomprato i titoli di alcuni soci eccellenti. (G[ian Maria] De F[rancesco], Giornale, 11 dicembre 2015, p. 3, Il Fatto).","Tipo: Prestito / Inglese, Formanti: class (inglese), action (inglese)"
classe-ghetto,loc nom,"Classe scolastica frequentata esclusivamente da scolari o studenti che appartengono a minoranze sociali, razziali o religiose.","ecco perché, sottolinea [Tullio] De Mauro, il paradosso del bu e del ba rende evidenti i nessi fra lingua e società e, per altro verso, definisce quanto, attraverso l'elasticità di una lingua, ci si comprenda anche fra diversi. Con buona pace, scrive il linguista, di chi propone classi-ponte o direttamente classi-ghetto «per immigrati o meno dotati: un'idea non condivisibile, per non dire che è un'idea sciagurata». (Francesco Erbani, Repubblica, 9 novembre 2009, p. 34, R2 Cultura). ** Il secondo aspetto [della riforma della scuola] riguarda il principio dell’equieterogeneità: niente più classi ghetto o aule separate, ma un’integrazione tra culture, riservando dei posti per gli studenti stranieri in ogni classe. (Camilla Mozzetti, Messaggero, 26 gennaio 2015, p. 15, Cronache).","Tipo: Composizione / Nome+nome, Formanti: classe, ghetto"
clausola di coscienza,loc nom,Istituto che regola la possibilità di esercitare un'obiezione di coscienza.,"Alla notizia dell’aggiornamento dell’Aifa ha fatto seguito un coro di critiche e accuse agli «obiettori di coscienza» «che ora non hanno più appigli per negare alle donne il farmaco», ha detto Emilio Arisi, presidente della Società medica italiana per la contraccezione (Smic). A cui sono già arrivate le repliche di molti ginecologi, non solo cattolici: «La clausola di coscienza non è questione di bugiardini ». (Viviana Daloiso, Avvenire, 11 febbraio 2014, p. 8, Attualità).","Tipo: Polirematica / Nome+preposizione+nome, Formanti: clausola, coscienza"
clericofascismo,sost,Orientamento politico che riassume posizioni ideologiche di impronta clericale e fascista.,"Sul fronte ecclesiale il Vaticano II e sul fronte politico la scelta atlantica, la Costituzione e quella che sarà l'Unione Europea, rappresentano esempi della capacità di quel cattolicesimo di interpretare e di orientare la modernità.Quelle imprese colsero condizioni favorevoli, ma è importante sottolineare che esse richiesero costi altissimi: un profondo cambiamento culturale e spirituale. Basta pensare a quale distanza separa il magistero montiniano da quello pacelliano o il progetto politico di [Alcide] De Gasperi dal clerico-fascismo. (Luca Diotallevi, Corriere della sera, 19 gennaio 2014, p. 26, Idee & opinioni).","Tipo: Confissazione / Prefissoide, Formanti: clerico-, fascismo"
clerico-fascista,sost,Appartenente al Partito nazionale fascista vicino alle posizioni della Chiesa cattolica; di impronta clericale e fascista.,"Devoto e ligio in materia dottrinale, [Giulio] Andreotti ha insegnato a una Chiesa che usciva dalla sbornia clerico fascista ad avere in età democristiana nostalgia e fame di potere: non più di quello del papa-re o del clero d'uno Stato confessionale; ma un potere confidenziale e sedativo; il potere che, teste Andreotti, dimostrava di poter tranquillizzare e placare ogni ansia, anche quelle d'una Italia in piena rivoluzione dei costumi. (Alberto Melloni, Corriere della sera, 7 maggio 2013, p. 34, Idee & opinioni).","Tipo: Confissazione / Prefissoide, Formanti: clerico-, fascista"
clic day,loc nom,Giornata dedicata all’invio telematico di richieste; con particolare riferimento alle domande di nullaosta per l’assunzione e la regolarizzazione di lavoratori extracomunitari.,"Sarà un momento cruciale, visto che gli ultimi cosiddetti «click-day» che si sono succeduti per le altre agevolazioni hanno lasciato spesso poco spazio a chi non è stato abbastanza rapido con il proprio mouse. (Roberto Lenzi, Italia Oggi, 30 marzo 2009, p. 8). ** Il click day è fissato alle 10 del 3 novembre. E' allora che scatterà la corsa al sito dell'Agenzia delle entrate per accedere agli incentivi previsti dal Credito di imposta. (Gioia Sgarlata, Sicilia, 30 ottobre 2011, p. 3, Il Fatto).","Tipo: Composizione / Nome+nome, Formanti: clic, day (inglese)"
clintonismo,sost,La strategia politica di Bill Clinton.,"i valori da cui il modello politico russo, detto di «democrazia sovrana», trae ispirazione, sono i valori tradizionali alla radice tradizionale dell'identità storica dei popoli europei. Valori radicalmente incompatibili con l'apologia del denaro e delle libertà consumistiche individuali quale cultura unica per l'umanità intera, propugnati dai teorici del globalismo e del Clintonismo. (Paolo Borgognone, Verità, 14 ottobre 2016, p. 14).","Tipo: Suffissazione / Denominale, Formanti: Clinton (Bill), -ismo"
close to balance,loc nom,Prossimo al pareggio del bilancio.,"La mancata ripresa convince la Commissione europea e annuncia una «rivoluzione» nel Patto di stabilità: la cosiddetta posizione close to balance, ovvero di quasi-pareggio di bilancio, potrà essere raggiunta nel 2006 (Giornale, 25 settembre 2002, p. 1, Prima pagina). ** I conti pubblici dovrebbero chiudersi nel 2013 «close to balance», con un lieve indebitamento netto fissato dal Def allo 0,5%. Però le regole Ue distinguono questo indebitamento da quello strutturale, che è calcolato al netto del ciclo congiunturale. E quindi si arriverebbe ad un avanzo dello 0,6%. (Tempo, 26 aprile 2012, p. 3, Primo Piano).","Tipo: Prestito / Inglese, Formanti: close (inglese), balance (inglese)"
closing,sost,"In economia, conclusione di un'operazione finanziaria.","Il Lingotto attendeva con ansia la conclusione del closing, da cui dipendono le strategie del Gruppo Fiat-Chrysler, ora davvero un soggetto unitario a tutti gli effetti. Adesso si volta pagina e può incominciare una nuova storia. (Giuseppe Berta, Messaggero, 2 gennaio 2014, p. 1, Prima pagina). ** Nelle scorse settimane era già emersa la volontà degli acquirenti di arrivare al closing in tempi stretti, probabilmente prima del derby con l'Inter di metà novembre. (Verità, 14 ottobre 2016, p. 15, La nuova economia). ** Il closing tra Fininvest e Yonghong Li per la cessione del Milan è saltato per l’ennesima volta. Ora rossoneri e cinesi sono liberi di andare ciascuno per la propria strada, magari verso nuovi accordi. (Aldo Grasso, Corriere della sera, 5 marzo 2017, p. 1, Prima pagina).","Tipo: Prestito / Inglese, Formanti: closing (inglese)"
clownterapia,sost,"Intrattenimento dei bambini ricoverati nelle strutture ospedaliere da parte di medici e volontari mascherati da clown, che si propongono di suscitare in loro il buonumore.","«Provo ad affrontare la vita con grinta, la stessa che ho sempre messo sui campi da rugby, ma anche con un po’ di leggerezza. I veri problemi non sono i miei, ma sono quelli dei ragazzi che davvero lottano ogni giorno per la vita» e il riferimento è ai bambini che ha conosciuto durante e dopo la sua malattia. E che [Martin Castrogiovanni] aiuta ogni volta che può, per esempio con la clownterapia. (Tommaso Pellizzari, Corriere della sera, 20 marzo 2017, p. 21, Cronache).","Tipo: Calco lessicale / Nome+nome, Formanti: clown (inglese), terapia"
Cnb,sost,Sigla di Comitato nazionale di bioetica.,"Oltre a raccomandare «un ripensamento della formazione delle figure professionali impegnate nel campo della salute» e la promozione di «iniziative rivolte alla cittadinanza» che rendano possibile il confrontarsi in modo attivo con queste evoluzioni, il documento del Cnb affronta il tema del «diritto a non sapere», specie in caso di diagnosi di malattie per le quali non c’è possibilità di trattamento. (Enrico Negrotti, Avvenire, 21 aprile 2016, p. 17, è Vita).","Tipo: Sigla, Formanti: comitato, nazionale, bioetica"
coalizionale,agg,Che esprime l'appartenenza a una stessa coalizione politica.,"«C'è bisogno di politica»: è un'invocazione sacrosanta, che va sottoscritta in pieno. Ma perché non suoni come una dichiarazione vuota, l'invocazione afasica di personaggi da commedia di Beckett, va accompagnata dal «fare politica». Una buona politica, fatta - come dicono gli anglosassoni - più di policies che di politics. Più politiche, più riforme, più interventi concreti, meno dibattito ideologico, meno spirito di fazione, meno ingegnerie coalizionali. (Fabrizio Forquet, Sole 24 Ore, 15 luglio 2012, p. 1, Prima pagina). ** Una vittoria di [Stefano] Parisi su [Giuseppe] Sala darebbe certamente argomenti seri a quanti lavorano all’unità del centrodestra, una sua sconfitta potrebbe viceversa dare il segnale del «libera tutti». Soprattutto se contemporaneamente, a Roma, la candidata della destra senza Forza Italia (che appoggia Alfio Marchini) Giorgia Meloni dovesse arrivare al ballottaggio, certificando così la fine della vecchia formula coalizionale e la leadership sul campo del leghista Matteo Salvini. (Emilia Patta, Sole 24 Ore, 5 giugno 2016, p. 5, Speciale Amministrative).","Tipo: Suffissazione / Denominale, Formanti: coalizione, -(i)ale"
coattume,sost,(Iron. Spreg.) L’insieme dei coatti; il loro modo di comportarsi.,"Il coattume sdoganato dall'adolescente irrecuperabile Lorenzo, la provocazione della maggiorata Vulvia colta dalla passione per gli «'mbuti». Il cambio dai personaggi alle parodie dei protagonisti reali è veloce, gli tiene il fiato sul collo Padre Federico-Mazzocca. E il fiato glielo fa riprendere Caterina Guzzanti, voce e volto di una sgrammaticata Miss Italia. (Tiziana Platzer, Stampa, 9 dicembre 2009, p. 76, In Città).","Tipo: Suffissazione / Denominale, Formanti: coatto, -ume"
cococo,sost,Acronimo di Collaboratore coordinato e continuativo e di Collaborazione coordinata e continuativa.,"Certo è che la carriera universitaria non è facile. Una volta laureati, i giovani che vogliono fare ricerca devono sopportare un precariato che dura tra i sei e i dieci anni. In questo periodo sopravvivono con borse di studio, collaborazioni (co.co.co.), borse di dottorato e assegni di ricerca. (Secolo XIX, 5 luglio 2004, p. 14, Genova). ** [tit.] Atenei, le co.co.co solo con selezione / Delibera della Corte dei Conti (Italia Oggi, 9 agosto 2011, p. 29). ** [tit.] Meno posti ai cococo [testo] La vertenza storica tra personale amministrativo e ausiliario della scuola e cococo e lsu è ormai una sfida di fioretto a colpi di sentenze. (Giornale di Sicilia, 7 agosto 2013, p. 7). ** Finiranno. Non si sa bene né quando né come, per ora, ma a meno di sorprese i contratti di collaborazione (co.co.co) e quelli a progetto (co.co.pro) sono destinati a sparire. Per qualcuno -- questa la linea delle imprese, Forza Italia e Ncd -- è uno sbaglio. Per Cgil e Uil quella del governo è solo l’ennesima promessa. (Roberto Giovannini, Secolo XIX, 19 febbraio 2015, p. 9, Politica). ** Solo con successivi interventi tutti ad opera di esponenti della sinistra, da Damiano nel 2008 a Letta nel 2013, vengono di volta in volta estesi alla fine a tutti i settori del lavoro. Con l'idea che occorre una modalità ad hoc per far emergere dal nero i lavoretti accessori, mentre nel frattempo con il Jobs Act spariranno i co.co.co e i co.co.pro (nel lavoro privato, non nella Pa naturalmente...) accusati di essere odiose condanne al precariato. (Oscar Giannino, Messaggero, 17 marzo 2017, p. 1, Prima pagina).","Tipo: Acronimo, Formanti: collaboratore, collaborazione, coordinato, continuativo"
co-conduzione,sost,Conduzione congiunta.,"Chi pensava che con il no a Simona Ventura per Miss Italia si fosse scongiurato il peggio, ora dovrà ricredersi. Il peggio è sempre in agguato. Forse, vista la prontezza e la freschezza, la co-conduzione doveva essere affidata alla reginetta uscente, Claudia Andreatti, che si è offerta, con garbo e timidezza, di aiutare Mike [Bongiorno] a portare avanti lo show, perché, come da copione alla [Loretta] Goggi spettava di spiegare il meccanismo del voto. (Riformista, 22 settembre 2007, p. 2). ** A onor del vero, la seconda serata è parsa meno slabbrata della prima, più compatta e con la prova di Luca e Paolo in co-conduzione decisamente migliore di quella di Lillo e Greg (non che ci volesse molto). (Aldo Grasso, Corriere della sera, 5 dicembre 2016, p. 55).","Tipo: Prefissazione, Formanti: co-, conduzione"
Cocopro,sost,Acronimo di Comitato consultivo provinciale dell'Inail.,"Dopo l'intervento del direttore Inail e del presidente del Cocopro, Davide Di Fabrizio ha spiegato ai presenti, sotto il profilo medico, gli effetti dannosi che possono provocare le polveri di legno duro, mentre il rag. Giuseppe Greca ha provveduto ad illustrare la nuova normativa nonché le norme comportamentali ed organizzative necessarie al nuovo adeguamento. (Sicilia, 23 ottobre 2003, p. 37, Enna).","Tipo: Acronimo, Formanti: comitato, consultivo, provinciale"
co.co.pro,sost,Acronimo di Contratto di collaborazione a progetto; per estensione chi lavora con tale contratto.,"Secondo l'indagine Isfol circa il 70% dei co.co.pro va tutti i giorni, con un orario determinato, in azienda e lì utilizza strumenti e mezzi dell'impresa per il suo lavoro: per la stragrande maggioranza di questi casi, si tratta, quindi di vero lavoro subordinato, però pagato meno e con meno garanzie. Per evitare usi impropri la riforma introduce disincentivi normativi, a cominciare da una definizione più stringente di «progetto» e l'introduzione di limitazioni nel caso di mansioni ripetitive. La sanzione è la trasformazione del contratto in subordinato a tempo indeterminato. (Giusy Franzese, Mattino, 26 marzo 2012, p. 7, Primo piano). ** Il limite della via solo contrattuale è che non riesce sempre a farsi carico dei lavoratori che non sono pagati a contratto, come i co.co.pro. Una sfida per i sindacati italiani, che sperano di riuscire a sfruttare i recenti accordi sulle regole contrattuali e la rappresentanza per dare maggiori tutele anche agli atipici. (Nicola Pini, Avvenire, 29 gennaio 2014, p. 4, Primo piano). ** Solo con successivi interventi tutti ad opera di esponenti della sinistra, da Damiano nel 2008 a Letta nel 2013, vengono di volta in volta estesi alla fine a tutti i settori del lavoro. Con l'idea che occorre una modalità ad hoc per far emergere dal nero i lavoretti accessori, mentre nel frattempo con il Jobs Act spariranno i co.co.co e i co.co.pro (nel lavoro privato, non nella Pa naturalmente...) accusati di essere odiose condanne al precariato. (Oscar Giannino, Messaggero, 17 marzo 2017, p. 1, Prima pagina).","Tipo: Acronimo, Formanti: contratto s. m., collaborazione, progetto"
codecisione,sost,"Decisione comune, da prendere insieme con altri.","Ma la Carta [costituzionale] ha anche un altro articolo disatteso, il 46, che sancisce il diritto dei lavoratori a collaborare alla gestione dell’impresa e che, come tale, può richiamare il regime tedesco della codecisione più che il salario di produttività. Per questa via il sindacato sarebbe meno movimento e più istituzione. Avrebbe più potere, ma anche più responsabilità. (Massimo Mucchetti, Corriere della sera, 15 gennaio 2011, p. 1, Prima pagina). ** Il fatto è che il Parlamento Europeo ha acquisito sempre più poteri grazie alla codecisione: nessun atto legislativo Ue (tranne poche eccezioni), potrà entrare in vigore se non sarà stato approvato dal Parlamento. (Giovanni Maria Del Re, Avvenire, 20 aprile 2014, p. 10, Attualità).","Tipo: Prefissazione, Formanti: co-, decisione"
codice bianco,loc nom,"Nel servizio sanitario, segnale che classifica una situazione non grave, l’assenza di pericolo.","viene introdotto un ticket da 25 euro sui «codici bianchi», ovvero sugli interventi non urgenti, presso tutte le strutture di pronto soccorso. (Tempo, 16 luglio 2011, p. 5, Primo Piano).","Tipo: Polirematica / Nome+aggettivo, Formanti: codice, bianco"
codice giallo,loc nom,"Nel servizio sanitario, segnale che classifica una situazione di gravità media, un livello di pericolo non elevato.","Erano andati a seguire la lezione di catechismo del sabato mattina. All’improvviso, hanno cominciato a perdere conoscenza. Diciotto piccoli (di età compresa tra i nove e gli undici anni) sono stati intossicati dalle esalazioni di monossido di carbonio emesse da una caldaia […]. «I piccoli sono arrivati qui -- spiega l’addetto stampa dell’ospedale genovese -- come “codici gialli”, ovvero come casi non gravi. Non sono stati messi in rianimazione ma semplicemente sotto osservazione». (Claudia Lamarca, Libero, 5 marzo 2008, p. 18, Italia). ** in vari ospedali, afferma infatti il presidente della Società italiana di medicina di emergenza urgenza (Simeu), Gian Alfonso Cibinel, «i codici rossi sono aumentati fino al 100%, i codici gialli fino al 25% ed i casi di polmonite, diretta conseguenza o complicanza dell'influenza, sono aumentati dal 3 al 10%, con pari aumento dei casi che richiedono respirazione artificiale». (Manuela Correra, Sicilia, 30 gennaio 2015, p. 6, I Fatti).","Tipo: Polirematica / Nome+aggettivo, Formanti: codice, giallo"
codice rosso,loc nom,"Nel servizio sanitario, segnale che classifica una situazione di estrema gravità, un livello di pericolo molto elevato; anche in senso figurato.","L’uomo è stato trasportato in codice rosso in ospedale, dove è morto poco dopo. (M. D. R., Messaggero, 18 novembre 2011, p. 49, Cronaca di Roma). ** Le cose da fare sono note perché per l'economia di un Paese in «codice rosso» il protocollo e la terapia sono sempre le stesse. Quando il paziente tonerà sano ci potremo permettere il lusso di dividerci su quale debba essere il rapporto tra Stato e mercato, tra cittadino e società, tra pubblico e privato, tra ricchezza e povertà. (Alberto Orioli, Sole 24 Ore, 11 aprile 2013, p. 1, Prima pagina).","Tipo: Polirematica / Nome+aggettivo, Formanti: codice, rosso"
cofferatiano,sost,"Sostenitore della linea politica di Sergio Cofferati, già segretario generale della Cgil, esponente del centrosinistra e sindaco di Bologna; di Sergio Cofferati.","Il «successo» del cofferatiano Luca Pastorino che alle recenti regionali in Liguria ha fatto perdere la democratica Raffaella Paita a vantaggio del berlusconiano Giovanni Toti (pur se è quasi assodato che la Paita sarebbe stata sconfitta anche se Pastorino fosse rimasto, per così dire, al suo fianco) potrebbe diventare il simbolo di un fenomeno di portata continentale. (Paolo Mieli, Corriere della sera, 27 agosto 2015, p. 1, Prima pagina).","Tipo: Suffissazione / Denominale, Formanti: Cofferati (Sergio), -(i)ano"
cofferatismo,sost,Tendenza politica che si richiama a Sergio Cofferati.,"Più di cento persone ieri sera hanno preso parte all'assemblea al Vag61 indetta da Valerio Monteventi e Franco Berardi Bifo per rilanciare una sinistra oltre il cofferatismo. Embrione di un movimento che potrebbe portare a una lista per il 2009. (L. S., Repubblica, 28 settembre 2007, Bologna, p. IV).","Tipo: Suffissazione / Denominale, Formanti: Cofferati (Sergio), -ismo"
cofinanziamento,sost,Finanziamento congiunto.,"altri vincoli che in questa difficile fase congiunturale non giocano a favore della crescita sono quelli imposti sull'utilizzo dei fondi Ue. Compresa la regola del «cofinanziamento» nazionale: per le aree più svantaggiate d'Europa (come alcune regioni del Sud) ci sono le risorse comunitarie già stanziate e disponibili, ma molti governi oggi non hanno fondi nazionali sufficienti per accompagnarle, come impongono le regole europee. (Mario Sensini, Corriere della sera, 23 ottobre 2011, p. 5, Primo Piano). ** Secondo il ministro olandese delle Finanze, Jeroen Dijsselbloem, il pacchetto taglia-debito prevede anche «co-finanziamento dei fondi strutturali e una riduzione dei tassi di interesse». Entrambe le misure aiuterebbero la Grecia a portare avanti progetti co-finanziati dalla Ue, con pochissimo sforzo economico da parte sua. (Laura Della Pasqua, Tempo, 4 dicembre 2012, p. 2, Primo Piano). ** L’asse tra il premier italiano Enrico Letta e il presidente della commissione Ue José Manuel Barroso si regge su due capisaldi: Roma si impegna a restare stabilmente sotto la soglia del 3 per cento nel rapporto deficit/pil e il governo di Bruxelles farà da sponda alla richiesta italiana di riutilizzare per l’occupazione i fondi strutturali, scorporando quote di cofinanziamento nazionale. (Marco Iasevoli, Avvenire, 16 giugno 2013, p. 6, Primo piano). ** «Negli ultimi anni abbiamo ridotto la quota del co-finanziamento nei Paesi che ricevevano aiuti dal Meccanismo europeo di stabilità. In Grecia l’abbiamo azzerata, ma ora vogliamo tornare alla vecchia regola. Per i progetti dei fondi di coesione la quota europea sarà in ogni caso più alta di quella dei Paesi membri o delle regioni. Inoltre, per altri programmi come la ricerca o Erasmus Plus, non chiediamo alcun co-finanziamento» [Günther Oettinger intervistato da Paolo Valentino]. (Corriere della sera, 12 giugno 2018, p. 1, Prima pagina).","Tipo: Prefissazione, Formanti: co-, finanziamento"
co-finanziato,agg,Finanziato congiuntamente.,"Secondo il ministro olandese delle Finanze, Jeroen Dijsselbloem, il pacchetto taglia-debito prevede anche «co-finanziamento dei fondi strutturali e una riduzione dei tassi di interesse». Entrambe le misure aiuterebbero la Grecia a portare avanti progetti co-finanziati dalla Ue, con pochissimo sforzo economico da parte sua. (Laura Della Pasqua, Tempo, 4 dicembre 2012, p. 2, Primo Piano). ** Paolo Vineis, epidemiologo dell'Imperial College di Londra e dell'università di Torino, coinvolto nel progetto, spiega: «Dai risultati di questo studio, co-finanziato da Airc e dalla Comunità europea e avviato nei primi anni ‘90 reclutando circa 500mila persone in 10 Paesi europei, salta subito all'occhio il collegamento tra cattiva alimentazione e sovrappeso». (Angelo Torrisi, Sicilia, 25 gennaio 2014, p. 20, Noi Oggi).","Tipo: Prefissazione, Formanti: co-, finanziato"
cognitariato,sost,Precariato intellettuale e della conoscenza.,"Se vogliamo usare le parole del Novecento, il trionfo della moltitudine pone al neoproletariato della diaspora, ai creativi messi al lavoro nella società dello spettacolo, del General Intellect, alla neoborghesia apolide dei flussi il grande tema della coscienza di sé. Senza coscienza di sé, infatti, il proletariato non si fa classe, i padroni non si fanno borghesia, si sarebbe detto un tempo, e i creativi messi al lavoro stanno in mezzo nel loro essere cognitariato (Bifo) più che essere classe creativa (Florida). (Aldo Bonomi, Sole 24 Ore, 31 ottobre 2010, p. 31, Idee).","Tipo: Adattamento, Formanti: cognitariat (inglese)"
cohousing,sost,"Condivisione di spazi e servizi da parte di chi vive in unità abitative indipendenti, ma situate in uno stesso complesso.","[tit.] La comune al tempo dei single / Ci si unisce per comprare un palazzo, ristrutturarlo e viverci. E' il fenomeno del «cohousing». Da Torino a Milano, viaggio nell'Italia che ha deciso di coabitare [testo] […] Un piccolo condominio solidale, anzi il primo esempio di cohousing metropolitano in Italia, il concetto delle comuni anni Settanta rivisitato ai tempi della crisi e della società post-ideologica. (Anais Ginori, Repubblica, 2 novembre 2009, p. 25, R2). ** La crisi, il precariato, la mobilità, le aziende che svuotano gli uffici puntando sempre più su collaboratori esterni. Si spiega così il successo del coworking, fenomeno in espansione basato su un'idea semplice, ma originale: in uno spazio comune si affittano a professionisti di ogni grado e specie scrivanie con attacchi per il computer, connessione Internet, lampada da tavolo, cestino, concedendo magari anche l'uso della macchinetta del caffè e di un locale riunioni. Figlio del cohousing e dei social network, lanciato in California nel 2005 dal programmatore informatico Brad Neuberg, il trend dell'ufficio condiviso sta conquistando l'Italia. (Raffaella Oliva, Corriere della sera, 16 gennaio 2010, p. 15, Cronache). ** Ora si può puntare anche su buone pratiche già avviate, come il co-housing (esperienze di co­abitazione) giovani­anziani e il «fare insieme». La famiglia, «comunità di generazioni fondata sul matrimonio tra uomo e donna», in questo momento si rivela perciò «la grande risorsa per la ripresa sociale». Ne è convinto monsignor Livio Melina, preside dell’istituto Giovanni Paolo II della Pontificia Università Lateranense, che ieri ha ospitato il seminario. (Alessia Guerrieri, Avvenire, 19 giugno 2013, p. 10, Oggi Italia).","Tipo: Prestito / Inglese, Formanti: cohousing (inglese)"
collaborazione a progetto,loc nom,"Rapporto di lavoro a tempo determinato finalizzato al raggiungimento di un obiettivo esplicitamente indicato nel contratto, senza tener conto del numero di ore necessarie per conseguirlo.","È prevista una stretta sulle collaborazioni a progetto, sulle partite Iva e sulle associazioni in partecipazione, per evitare abusi, cioè il mascheramento di rapporti di lavoro subordinati. Tutte le volte che ciò si verifica scatta l'obbligo di assunzione a tempo indeterminato. (Enrico Marro, Corriere della sera, 17 marzo 2012, p. 10, Primo Piano).","Tipo: Polirematica / Nome+preposizione+nome, Formanti: collaborazione, progetto"
comitato di scopo,loc nom,Organizzazione che si occupa di tutelare i lavoratori.,"La presidente del quartiere Santo Stefano, Ilaria Giorgetti, allarga le braccia: «Il Comune non ha soldi, e in questo periodo non è certo una novità. Quello che posso dire è che in accordo con la giunta c'è un piano, una grande attenzione per la riqualificazione dei parchi storici. Ne ho parlato con l'assessore all'Urbanistica e Ambiente Patrizia Gabellini». Non solo Villa Ghigi, insomma: «Stiamo costituendo un comitato di scopo per riqualificare i Giardini Margherita e il parco Lunetta Gamberini, cercando di coinvolgere siai cittadini che l'Università e i suoi docenti. A mio avviso bisogna tutelare i parchi il più possibile, affinché siano riqualificati. Curare le piante, le zone verdi, le serre, ma anche la sicurezza di chi li frequenta. E' un patrimonio che va salvaguardato». (Rosario Di Raimondo, Repubblica, 25 ottobre 2011, Bologna, p. V).","Tipo: Polirematica / Nome+preposizione+nome, Formanti: comitato, scopo"
comiziare,verb,"Fare un comizio; con tono ironico, sproloquiare.","Domenica scorsa [Silvio] Berlusconi comizia alla festa del Pdl a Milano e arringa la folla: «A questa opposizione che brucia la bandiera americana e quella di Israele e dice ""meno sei"" dopo la morte dei nostri soldati dico: vergogna, vergogna, vergogna». (Francesco Cramer, Giornale, 30 settembre 2009, p. 12, Interni). ** Davvero i partiti e i loro leader sperano di riuscire a spiegare così agli italiani, nei prossimi 19 giorni, la propria idea di Europa? O, piuttosto, l’obiettivo è soltanto una manciata di seggi in più al Parlamento di Strasburgo? Oppure, peggio ancora, si vuole prevalere alle Europee per poi fare la voce grossa in Italia, pretendere nuove elezioni, dimissioni di cariche istituzionali e via comiziando? (Danilo Paolini, Avvenire, 6 maggio 2014, p. 1, Prima pagina).","Tipo: Suffissazione / Denominale, Formanti: comizio, -are 1 [Suffisso verbale]"
commercio elettronico,loc nom,Acquisto e vendita di merci attraverso la rete telematica.,"Ma qual è il profilo dell’utente medio di Internet [in Cina]? È giovane, il 59% ha meno di 30 anni. Con una forte propensione al commercio elettronico: 100 milioni spendono abitualmente sul Web. L’utilizzo medio è di quasi 20 ore settimanali per un totale di 8 miliardi e 400mila ore. Mentre sono 277 milioni coloro che accedono alla Rete tramite portatile. (Luca Miele, Avvenire, 2 gennaio 2011, p. 25, Oggi continenti). ** Sul numero in edicola domani, i lettori troveranno una ricognizione sui nuovi sistemi di commercio elettronico che sono sempre più un ibrido tra l’e-commerce degli anni Duemila e il commercio fisico. (Corriere della sera, 24 luglio 2014, p. 23, Cronache).","Tipo: Calco lessicale / Nome+aggettivo, Formanti: commercio, elettronico"
competitor,sost,"Concorrente politico, avversario.","[Roberto] Formigoni, competitor di [Angelino] Alfano, imbarcherebbe Udc e Fli: ma vorrebbe tenersi anche la Lega che oggi impreca contro [Mario] Monti. (Francesco Lo Sardo, Europa, 24 dicembre 2011, p. 3, New Analysis).","Tipo: Prestito / Inglese, Formanti: competitor (inglese)"
complottista,sost,"Chi o che ritiene che dietro molti accadimenti si nascondano cospirazioni, trame e complotti occulti.","Mi capitò di partecipare qualche volta ai dibattiti di Bildeberg, che per i complottisti reggono segretamente il mondo, e quando via mail mi accusarono ribattevo sorridendo: «Ma se fossi uno dei 50 leader che in gran segreto controllano la Terra, l'Inter andrebbe così male?», visto che in quegli anni i nerazzurri vincevano poco o punto. Mai sottovalutare i teorici delle trame: non appena la mia squadra tornò a vincere, gongolanti, si rifecero sotto: «Visto eh? Siete voi a tirare le fila!». (Gianni Riotta, Sole 24 Ore, 31 ottobre 2010, p. 29, Domenica). ** Adesso dice che la «faccenda puzza» e la Lega è vittima del «centralismo italiano». Ma i ripensamenti complottisti di Umberto Bossi appaiono poco convinti: il post scriptum di una storia politica per ora finita. E finita male, tra familiari famelici, collaboratori astuti, piccole ambizioni. (Beppe Severgnini, Corriere della sera, 7 aprile 2012, p. 1, Prima pagina). ** La discussione su cosa sia il potere […] è tornata d’attualità dopo che Benedetto XVI -- lasciando il mondo di sasso, facendo partecipi i suoi contemporanei di un evento storico -- ha volontariamente rinunciato al trono papale. Una decisione che è stata spiegata in molti modi (ivi comprese le solite teorie di stampo complottista), ma che pare avere la sua ragion d’essere essenziale -- stando alle parole dello stesso Papa, più volte reiterate negli ultimi giorni -- nella volontà di salvare la Chiesa dal rischio di una sua deriva secolare e profana. (Alessandro Campi, Messaggero, 18 febbraio 2013, p. 1, Prima pagina). ** Resta la grande incognita: da che parte starebbe l'uomo che avrebbe a quel punto il timone della crisi, ossia [Sergio] Mattarella, con il quale [Enrico] Letta dice di aver parlato, uscendone «rincuorato». Dalle parti dei «complottisti» la certezza è una: «Mattarella farà come Scalfaro». (Laura Cesaretti, Giornale, 20 aprile 2015, p. 9, Interni).","Tipo: Suffissazione / Denominale, Formanti: complotto, -ista"
comunicazione choc,loc nom,Comunicazione che desta sconcerto e perplessità.,"La riunione dura ore, il confronto è serrato e alla fine arriva la comunicazione-choc: Sergio Blasi, segretario del Pd pugliese, oggi consegnerà le sue dimissioni nella mani del leader nazionale Pierluigi Bersani, a margine del vertice con i segretari regionali a Roma. (Bepi Martellotta, Gazzetta del Mezzogiorno, 11 maggio 2010, p. 8, Puglia e Basilicata).","Tipo: Composizione / Nome+nome, Formanti: comunicazione, choc (francese)"
comunità virtuale,loc nom,"Gruppo di utenti della rete telematica che si riconoscono nella condivisione di interessi comuni, entrano o si mantengono in contatto attraverso la costituzione di un proprio sito web, lo scambio di messaggi di posta elettronica e la frequentazione di chat.","Anche a Torino, chiarisce la direttrice [Eleni Vassilika], il work è in progress: «Siamo aperti ai contributi, in particolare invitiamo gli studiosi di tutto il mondo a arricchire la nostra bibliografia». L'auspicio è quello di dare vita a una comunità virtuale senza confini, dove possano entrare, e trovare quel che serve loro, gli egittologi come i semplici appassionati, e soprattutto gli studenti. Per gli Egizi, già consegnati alla durata eterna dal lavoro degli antichi mummuficatori, si spalancano le porte dell'eternità digitale. (Maurizio Assalto, Stampa, 18 ottobre 2011, p. 36, Società e Cultura).","Tipo: Calco lessicale / Nome+aggettivo, Formanti: comunità, virtuale"
concertativo,agg,"Che si basa sulla concertazione, sulla composizione armonica di istanze differenti.","Nella Cgil la paura di restare da soli a praticare il conflitto sociale, anzi la crescente sfiducia nei confronti del conflitto sociale in quanto tale, hanno prodotto una subalternità di fondo all’impostazione moderata e concertativa della Cisl. (Giorgio Cremaschi, Liberazione, 8 novembre 2007, p. 1, Prima pagina). ** L'assessore [Pippo] Rossetti ricorda come «vi siano sicuramente situazioni non del tutto condivise da parte di familiari e docenti rispetto alle scelte sul dimensionamento scolastico. Ma in tutto il territorio ligure -- afferma ancora -- si è sviluppato un processo concertativo di Comuni e Province con i vari soggetti che ha salvaguardato l'aspetto educativo della rete scolastica». (Stampa, 8 gennaio 2012, Imperia, p. 55).","Tipo: Suffissazione / Deverbale, Formanti: concertato, -ivo"
concerto-evento,loc nom,Concerto musicale che costituisce un avvenimento spettacolare.,"Si è aperta la prevendita degli esclusivi e limitati biglietti da 1.000 euro del concerto-evento per l’Abruzzo che Andrea Bocelli terrà il 25 maggio al Colosseo. (Libero, 12 maggio 2009, p. 39, Spettacoli).","Tipo: Composizione / Nome+nome, Formanti: concerto, evento"
concorsone,sost,"Grande concorso riguardante tutti i docenti della scuola pubblica, ideato per valutarne il merito al fine di differenziarne gli aumenti di stipendio o per la loro assunzione in ruolo; anche, grande concorso pubblico.","[tit.] Scuola, concorsone per 88 mila [testo] Al via da lunedì (e fino al 21 febbraio) le prove scritte del concorsone per 11.542 posti di insegnante. La preselezione si era svolta digitando sul computer: dei 321 mila candidati ne sono rimasti poco più di 88 mila. Ora si torna alla penna per lo scritto, che durerà due ore e 30 minuti: solo uno su 8 arriverà al traguardo. Posto fisso, contratto a tempo indeterminato: parole magiche in tempo di crisi. (Alessia Camplone, Messaggero, 9 febbraio 2013, p. 1, Prima pagina). ** Dal concorsone unico dovrebbero restare fuori alcuni settori: scuola, forze dell’ordine, militari. Il grosso dei dipendenti, però, dovrebbe essere scelto con il concorsone. Al quale si arriverà per gradi, non prima del 2018. (Lorenzo Salvia, Corriere della sera, 23 gennaio 2017, p. 21, Cronache).","Tipo: Alterazione, Formanti: concorso, -one"
concorsopoli,sost,Scandalo relativo alle modalità di svolgimento di esami e concorsi pubblici.,"[tit.] Complotto di baroni anti Gelmini: pressioni per fermare la riforma / I prof coinvolti in una concorsopoli parlavano di usare ogni mezzo contro le nuove regole che avrebbero impedito gli accordi sottobanco [testo] [...] Emergono particolari sconcertanti dall'indagine sulla Concorsopoli aperta dai magistrati baresi quasi quattro anni fa. (Francesca Angeli, Giornale, 1 marzo 2012, p. 13). ** Vogliamo dirlo una volta per tutte? La «concorsopoli» universitaria si risolve eliminando i concorsi. Non si tratta dell’uovo di Colombo dei folli, quanto della presa d’atto che in una comunità scientifica, perché questa è l’università, non si entra come in un qualsiasi ramo dell’amministrazione pubblica. (Renzo Guolo, Repubblica, 8 ottobre 2017, p. 23, Commenti).","Tipo: Confissazione / Suffissoide, Formanti: concorso, -poli 2 [Scandalo]"
condonite,sost,(Iron.) Propensione parossistica a concedere condoni per risanare il debito pubblico.,"Più innovazione e più equità, sono le due parole-chiave della ricetta che il presidente della Margherita [Francesco Rutelli] spiega nel dibattito con l'ex ministro del Tesoro [Piero] Barucci, e poi dettaglia e specifica punto per punto -- dalle liberalizzazioni alla fine della «condonite» berlusconiana, dal cuneo fiscale al welfare familiare e la riduzione delle tasse sul lavoro -- l'Italia immaginata dal centrosinistra. (Umberto Rosso, Repubblica, 6 settembre 2005, p. 8).","Tipo: Suffissazione / Denominale, Formanti: condono, -ite"
condono tombale,loc nom,Provvedimento legislativo che sana ogni irregolarità contributiva mediante il pagamento di una somma prestabilita.,"Autocoscienza e autoironia conducono (secondo Hegel, ma, ripeto, anche a lume di buon senso) alla ragione. Il cui culmine, leggiamo nella «Fenomenologia dello spirito», è la «ragione esaminatrice delle leggi» che consiste «nell'insistere fermamente su ciò che è giusto». Dal che ci può venire un insegnamento in più, nell'epoca in cui i referendum hanno dimostrato quanto gli elettori siano stufi di scudi legali, condoni tombali e legittimi impedimenti. (Maurizio Ferraris, Repubblica, 25 giugno 2011, p. 35, Cultura). ** È il luglio del 1990 e manca qualche mese all'arrivo dell'ennesimo «condono tombale», bis in minore del padre di tutti i condoni, datato 1982. (Alessandro Trocino, Corriere della sera, 1 settembre 2011, p. 10, Primo Piano). ** La mossa del governo mirerebbe a un condono tombale su criminalità ed evasione purché rientrino in circolo soldi per far ripartire consumi. (Claudio Antonelli, Verità, 14 ottobre 2016, p. 7).","Tipo: Composizione / Nome+aggettivo, Formanti: condono, tombale"
conference-call,loc nom,"Teleconferenza, colloquio che si svolge tramite collegamento telefonico, televisivo o telematico.","Bucare l’ufficialità e il riserbo delle banche centrali non è semplice, ma dai particolari su ciò che è accaduto giovedì nel direttivo della Bce, e poi nella conference call con i governatori degli istituti di emissione, si capisce quanto la questione Grecia, e i rapporti tra la Germania (con il suo pugno di alleati duri e puri) e l’Europa, siano al punto di rottura. (Marlowe, Tempo, 12 febbraio 2012, p. 3, Primo Piano). ** in una «conference call» con i giornalisti il numero due del Consiglio per la Sicurezza Nazionale, Ben Rhodes, ha escluso che, al momento, si stia pensando di istituire una no fly zone sui cieli della Siria. (Massimo Gaggi, Corriere della sera, 14 giugno 2013, p. 18, Esteri). ** oggi, su iniziativa di [François] Hollande, si replicherà in conference-call il vertice di tre settimane fa tra i leader socialisti. «Cerchiamo di trovare una posizione comune per ottenere, dopo la nomina del popolare [Jean-Claude] Juncker alla presidenza della Commissione, un socialista alla guida degli Affari economici», spiega una fonte diplomatica. (Alberto Gentili, Messaggero, 12 luglio 2014, p. 6, Primo Piano). ** durante le ultime conference call, gli sherpa greci hanno detto chiaro e tondo che, comunque vada il nuovo negoziato, il governo sottoporrà le future intese ad un nuovo referendum. (Fabrizio Ravoni, Giornale, 4 luglio 2015, p. 13, Attualità).","Tipo: Prestito / Inglese, Formanti: conference (inglese), call (inglese)"
congestion charge,loc nom,Tassa sul traffico urbano privato.,"Partirà come è stata annunciata: radicale. Ma nel frattempo, con poca pubblicità e qualche seria preoccupazione, si lavora alle correzioni. Area C, congestion charge, tassa sul traffico nel centro di Milano, quattro giorni alla partenza. E un mese per risolvere i punti critici. (Armando Stella, Corriere della sera, 12 gennaio 2012, p. 30, Cronache).","Tipo: Prestito / Inglese, Formanti: congestion (inglese), charge (inglese)"
congressman,sost,Membro del Congresso degli Stati Uniti d'America.,"in un saggio di Ideazione di qualche anno fa, Andrea Mancia ricordava che «nel 1950, il Grand Old Party non aveva neppure un senatore eletto in uno Stato del Sud e soltanto due congressmen su un totale di 105». (Giuseppe De Bellis, Giornale, 25 aprile 2015, p. 1, Prima pagina). ** Un’America guardinga e preoccupata si specchia nella platea dei congressmen e in quel messaggio che Donald Trump ha rivolto al Paese con un tono inaspettatamente sommesso («a toned-down affair»), privo degli accenti forti della campagna elettorale e dei primi quaranta giorni di presidenza, scanditi dalla martellante serie di ordini esecutivi, la maggior parte dei quali ha sconvolto l’opinione pubblica americana spaccandola in due: (Giorgio Ferrari, Avvenire, 2 marzo 2017, p. 1, Prima pagina).","Tipo: Prestito / Inglese, Formanti: Congress (inglese), man (inglese)"
consensus conference,loc nom,"Conferenza, gruppo di lavoro istituito con il compito di individuare e definire elementi di consenso e convergenza.","A Genova si presentano le ultime novità sulle protesi biologiche derivanti da tessuti animali, che danno risultati straordinari in termini di ripristino delle perdite di sostanza della parete e di assenza di reazioni di rigetto. Un'intera sessione è dedicata ad una Consensus Conference internazionale. (Luigi Cucchi, Giornale, 25 giugno 2015, p. 29, Medicina).","Tipo: Prestito / Inglese, Formanti: consensus (inglese), conference (inglese)"
consulenze d'oro,loc nom,Scandalo relativo al pagamento a consulenti di parcelle molto elevate.,"[tit.] «Consulenze d’oro» in Comune: archiviate le accuse alla Moratti [testo] Quegli incarichi affidati a nuovi dirigenti «in modo poco comprensibile e trasparente» per «ragioni di carattere politico», senza, a volte, rispettare «i requisiti richiesti per il posto da ricoprire», e con un «invito cogente» ai vecchi dirigenti« di lasciare il loro posto», testimoniano un comportamento «grave e colposo» della «amministrazione del Comune di Milano» guidata dal sindaco Letizia Moratti, ma non configurano reati penali. Con queste motivazioni il gip di Milano Maria Grazia Domanico ha archiviato l’inchiesta sulle cosiddette «consulenze d’oro» a Palazzo Marino, (Messaggero, 28 agosto 2010, p. 12, Cronache). ** Dopo le consulenze d’oro, la diaria superstite. Sopravvissuto al referendum che proponeva la sua cancellazione il Cnel rischia di essere travolto da una nuova inchiesta. (Ilaria Sacchettoni, Corriere della sera, 25 luglio 2017, p. 15, Politica).","Tipo: Composizione / Nome+preposizione+nome, Formanti: consulenza, oro"
contactless,sost,Tecnologia finalizzata a eliminare il contatto diretto; che evita il contatto diretto.,"Si sta arricchendo il paniere di innovazioni che aziende ed esercenti possono usare per vendere prodotti via cellulare. Stanno per arrivare novità sia per i pagamenti mobili di prossimità (contactless) sia per quelli a distanza (via sms o internet). (Alessandro Longo, Sole 24 Ore, 31 luglio 2011, p. 40, Nòva24). ** In Giappone i pagamenti elettronici sono già di uso più che comune, in Corea i sistemi contactless sono usati da cinque milioni di utenti. Sono abbastanza avanti anche le Filippine. (Rosaria Amato, Repubblica, 1 aprile 2012, p. 36, La Domenica). ** All'interno di questo mondo, il mobile payment (quello che accoppia telefono e carte di credito anche in modalità contactless) valeva solo 2 miliardi di euro, impiegati soprattutto per l'acquisto di biglietti del bus, di ticket sosta e di servizi di car sharing. Allargare questo mercato gioverebbe alle banche e al fisco, ma forse renderebbe la vita un po' più comoda. (Gian Maria De Francesco, Giornale, 2 dicembre 2015, p. 10, Interni).","Tipo: Prestito / Inglese, Formanti: contact (inglese), less (inglese)"
contatore digitale,loc nom,Apparecchio elettronico che permette di calcolare i consumi di qualcosa; con particolare riferimento a un contatore collegato per via telematica alla centrale di erogazione di un servizio.,"L'accusa all'operazione di [Gianni] Alemanno è stata quella di procedere a una privatizzazione mascherata della società [Acea]. «Mi preoccupa in primo luogo la scarsa attenzione agli utenti, per il caso delle bollette pazze, che ormai arrivano ai romani. Hanno cambiato i contatori digitali e non sono in grado di risolvere il problema» [Ignazio Marino intervistato da Paolo Boccacci]. (Repubblica, 16 aprile 2013, Roma, p. III).","Tipo: Calco lessicale / Nome+aggettivo, Formanti: contatore, digitale"
contattismo,sost,Movimento che crede nella possibilità di entrare in contatto con civiltà extraterrestri.,"Di recente sono stati segnalati avvistamenti di oggetti volanti non identificati nel Ventimigliese e alla fine di settembre il Centro Ufologico ligure «Il Ritorno degli antichi», che ha una sede anche a Bordighera, ha organizzato un simposio sul cosiddetto «contattismo». (Enrico Ferrari, Stampa, 3 novembre 2004, Imperia, p. 47).","Tipo: Suffissazione / Denominale, Formanti: contatto, -ismo"
contattista,sost,Seguace del contattismo.,"Gli incontri con Esseri Alieni -- il cui nome stesso vacilla, assottigliandosene l'estraneità alla dubbiosa esistenza planetaria -- apparterrebbero dunque ad un immemorabile passato e, problematicamente, ad un futuro lineare: è più semplice tuttavia evocarli come Eterno Presente. Perciò non mentono i contattisti che raccontano aver incontrato, di notte, in luoghi solitari, esseri quasi sempre giganteschi, talvolta di esserne stati rapiti e addirittura violentati: sono presenze enigmatiche, che da sempre coesistono con l'occupazione umana dei fiumi e delle foreste. (Guido Ceronetti, Corriere della sera, 10 agosto 2011, p. 37, Cultura).","Tipo: Suffissazione / Denominale, Formanti: contatto, -ista"
contendibile,agg,"In economia, che può essere acquisito sul mercato in regime di libera concorrenza.","Per Massimo D'Alema, da sempre allergico ai gazebo e alle primarie, non c'è Renzi che tenga: «Quando noi candidiamo il segretario del nostro partito a guidare il Paese questo non è un atto individuale, ma una scelta politica. Una scelta certamente contendibile, ma è una proposta forte, che sta lì a indicare con chiarezza la via del futuro. Chi non la condivide si faccia avanti, però non sta certo a noi indebolirla e renderla fragile in partenza». (M[aria] T[eresa] M[eli], Corriere della sera, 15 luglio 2012, p. 8, Primo Piano).","Tipo: Suffissazione / Deverbale, Formanti: contendere, -ibile"
contendibilità,sost,"Nel linguaggio dell'economia, possibilità di libera ed equa concorrenza nell'acquisizione di una società sul mercato.","Ascoltando una tale ricostruzione, il nostro ragazzo concluderebbe che oggi, in Italia, un partito (anche se pudicamente si preferisce chiamare movimento) è una qualunque organizzazione che, grazie al suo leader, è in grado di aggregare consenso elettorale. E così di vincere le elezioni e insediarsi nelle istituzioni. Tali organizzazioni non hanno vincoli formali in tema di democrazia interna, trasparenza, contendibilità. Né hanno alcun impegno nel selezionare la classe politica. (Mauro Magatti, Corriere della sera, 17 agosto 2014, p. 33, Idee & opinioni).","Tipo: Suffissazione / Deaggettivale, Formanti: contendibile, -ità"
contenuto digitale,loc nom,Contenuto informativo di testi o documenti digitali o multimediali.,"Con la complicità di un software scaricato dagli utenti, chiunque poteva scaricare, gratuitamente, le proprie canzoni preferite da Internet. Poi vennero le accuse delle major, e i guai legali che costrinsero la compagnia di Shawn Fanning a chiudere i battenti (oggi è un sito di Best Buy). Le gioie (e le insidie) degli scambi di file peer-to-peer -- lo scambio di contenuti digitali da un computer all’altro, da un utente all’altro -- sono arrivati dopo. E la pirateria informatica -- intesa come violazione dei diritti d’autore -- è diventata un fenomeno globale. (R. D. P., Messaggero, 18 novembre 2011, p. 32, Estero). ** Altre novità riguardano […] 15 milioni, subito spendibili, per il wireless nelle scuole secondarie, con priorità alle superiori. Spiegano da palazzo Chigi che «gli studenti potranno accedere a contenuti digitali in modo rapido e senza costi»; (Luciana Cimino, Unità, 10 settembre 2013, p. 5, Politica). ** Infine, il capitolo risparmi per le famiglie. Il tetto di spesa sarà ridotto del 10% in caso di adozione di nuovi testi in forma «mista», cartacea e digitale, con contenuti digitali integrativi. Il risparmio salirà al 30% se i nuovi testi saranno completamente in forma digitale, sempre con contenuti digitali integrativi. (Paolo Ferrario, Avvenire, 21 marzo 2014, p. 19, Attualità).","Tipo: Calco lessicale / Internazionalismo / Nome+aggettivo, Formanti: contenuto, digitale"
contingency plan,sost,"Piano, prospetto, previsione delle evenienze che possono verificarsi, secondo priorità logiche e scadenze temporali preordinate.","Un «contingency plan», una rete di sicurezza per prevenire le conseguenze di un contagio di Italia e Spagna e gli effetti globali che ne deriverebbero. (Domenico Conti e Chiara De Felice, Sicilia, 30 ottobre 2011, p. 5, Il Fatto).","Tipo: Prestito / Inglese, Formanti: contingency (inglese), plan (inglese)"
contraccezione d'emergenza,loc nom,"Prevenzione di una gravidanza indesiderata, messa in atto immediatamente dopo un rapporto non protetto, con assunzione di sostanze farmacologiche contragestive.","Soltanto il 10,8% delle siciliane assume la pillola anticoncezionale, contro il 16,2% della media del nostro Paese. Un dato -- quello nazionale -- già di per sé molto basso, se si pensa che la media dell'Europa occidentale va oltre il 45%. Le conseguenze sono inevitabili, soprattutto per quanto riguarda la contraccezione d'emergenza e le gravidanze indesiderate, in particolar modo durante l'estate. (Angelo Torrisi, Sicilia, 25 maggio 2012, p. 12, I Fatti). ** Inibisse soltanto l’ovulazione, la pillola del giorno dopo, non verrebbe prescritta e assunta da migliaia di giovani e giovanissime ogni anno (360mila nel 2011), che potrebbero benissimo accontentarsi di quella normale, di pillola. Ma quello che finora non è passato con l’escamotage linguistico della «contraccezione d’emergenza» (che contraccezione è, se viene fatta quando la gravidanza è già in corso?) ora lo si vuole far passare con la manipolazione dei dati scientifici. E questo a medici ed esperti risulta inaccettabile. (Viviana Daloiso, Avvenire, 11 febbraio 2014, p. 8, Attualità).","Tipo: Polirematica / Nome+preposizione+nome, Formanti: contraccezione, emergenza"
contractor,sost,Chi assume l’appalto di un servizio.,"al compound dell’Hamra, dove si trovano gli uffici delle principali testate internazionali e dei contractor stranieri, due uomini in giacca e cravatta si sono messi a sparare sulle guardie del posto di blocco e non appena hanno avuto mano libera hanno fatto entrare un piccolo camioncino carico di esplosivo che, a quindici metri dall’edificio, è saltato in aria. (Foglio, 26 gennaio 2010, p. 1, Prima pagina). ** Sviluppato dall’Electronic Warfare Associates, un contractor dell’area di Washington, insieme all’Università di Louisville, Boss è costato finora al governo 5.2 milioni di dollari. (S[erena] Da[nna], Corriere della sera, 22 agosto 2013, p. 15, Esteri).","Tipo: Prestito / Inglese, Formanti: contractor (inglese)"
contratto a progetto,loc nom,"Contratto di lavoro a tempo determinato che regola un rapporto di collaborazione finalizzato al raggiungimento di un obiettivo preventivamente stabilito, indipendentemente dal numero di ore necessarie per conseguirlo.","Ci si iscrive alla partita Iva perché non si hanno alternative. Sarebbe interessante, in proposito, capire come hanno pesato negli anni due novità quali il passaggio dai co.co.co. ai contratti a progetto e l'introduzione della laurea triennale. (Dario Di Vico, Corriere della sera, 17 marzo 2012, p. 9, Primo Piano).","Tipo: Polirematica / Nome+preposizione+nome, Formanti: contratto s. m., progetto"
contravvenzionare,verb,Fare una contravvenzione.,"Pochi minuti dopo, quando i componenti la band stavano scaricando amplificatori e cavi, si è presentata una pattuglia di vigili urbani che ha chiesto spiegazioni sulla presenza dei mezzi nella piazza chiusa al traffico. Le motivazioni non hanno, però, convinto gli agenti che hanno contravvenzionato i tre veicoli con verbali da 39 euro ciascuno. (Stampa, 8 maggio 2011, Imperia, p. 65).","Tipo: Suffissazione / Denominale, Formanti: contravvenzione, -are 1 [Suffisso verbale]"
contributo di solidarietà,loc nom,"Percentuale aggiuntiva all'aliquota d'imposta stabilita per gli scaglioni di reddito previsti dalla normativa fiscale: costituisce una sorta di contributo che deve essere versato dai percettori di redditi elevati in favore dei meno abbienti; per estensione, somma prelevata a chi percepisce redditi elevati, sulla base di quanto stabilito da provvedimenti legislativi.","Un classico è la limatura sulle «pensioni d'oro». Contributo di solidarietà, si chiama. Dal 2010 a oggi ce ne sono stati tre. Sempre concentrati sulle rendite più alte. (Antonio Signorini, Giornale, 3 novembre 2015, p. 3, Il Fatto).","Tipo: Polirematica / Nome+preposizione+nome, Formanti: contributo, solidarietà"
controdocumento,sost,"Documento stilato in risposta a un documento precedentemente redatto da altri, per opporvisi, smentirlo o prenderne le distanze.","A pochi giorni dalla proposta Bonaccini-Venturi tutte le sigle mediche hanno replicato con un controdocumento in cui nel rimettere al centro la libertà dei medici rivendicano come primo punto proprio il rifiuto di ricorrere a «forme di contratto atipico e l'acquisizione di personale tramite terzi quali Cooperative». (Antonio Amorosi, Verità, 14 ottobre 2016, p. 11).","Tipo: Prefissazione, Formanti: contro-, documento"
controforum,sost,Forum organizzato in aperto contrasto con un altro sullo stesso tema.,"Ma c’è anche un controforum…: «Gesù o il Corano?», il sito ospita studi e articoli allo scopo di stimolare un dibattito tra i musulmani e i cristiani. (Simona Morandi, Padania, 8 marzo 2006, p. 19, Cultura).","Tipo: Prefissazione, Formanti: contro-, forum (inglese)"
controindagine,sost,Indagine investigativa svolta dall'avvocato difensore di un cittadino indiziato o imputato per aver commesso un reato.,"Per lui erano stati chiesti 6 anni e otto mesi. Il suo legale cominciò vere e proprie controindagini. Fin quando non spuntò un signore che quel giorno era in lungo Stura Lazio e che si ricordò perfettamente che Claudio Cucos era stato lì fino a una certa ora e che poi lo aveva incontrato di nuovo alla casa di accoglienza Umberto I in un orario compatibile con il crimine contestato. (Giuseppe Legato, Stampa, 21 aprile 2007, p. 59, Cronaca di Torino).","Tipo: Prefissazione, Formanti: contro-, indagine"
controintuitivo,agg,Che si muove in direzione contraria a quella dell'intuizione.,"In mezzo, si susseguono le tante, fitte sequenze concettuali e operative che permetteranno di penetrare una dimensione, quella nano, in cui -- è bene ricordarlo -- si srriva a contatto con le dinamiche controintuitive del mondo quantistico, dove un elettrone può, a differenza di una biglia, attraversare un recipiente. (Sandro Modeo, Repubblica, 15 marzo 2012, p. 47, Eventi).","Tipo: Prefissazione, Formanti: contro-, intuitivo"
control room,loc nom,"Sala di controllo, centrale di controllo.","[tit.] Nella «control room» 11 uomini d'oro [testo] Il bottone l'ha premuto Nick Sloane, il capo; […] Ma a gestire l'intera operazione nella stanza dei bottoni, la control room poggiata su una chiatta che porta il nome di Polluce, uno dei due Dioscuri, i figli di Zeus, l'immortale che chiese al padre di morire pur di rimanere vicino al fratello, sono «11 uomini d'oro» come li ha chiamati il capo della Protezione Civile Franco Gabrielli. (Giampaolo Grassi, Sicilia, 17 settembre 2013, p. 5, Il Fatto). ** C'è tempo fino a venerdì per collegarsi al sito del ministero dell'Istruzione e inviare le iscrizioni on line alle prime classi di elementari, medie e superiori. [...] il Miur assicura che «non risultano particolari criticità dalla control room appositamente attivata». (Donatella Barbetta, Quotidiano Nazionale, 26 febbraio 2014, p. 11).","Tipo: Prestito / Inglese, Formanti: control (inglese), room (inglese)"
controOpa,sost,Operazione finanziaria che si contrappone a un'Offerta pubblica di acquisto.,"Sono prevedibili contro-OPA di altri Paesi, ma sono scoraggiate contro-OPA di carattere politico. L’OPA deve esser fondata su un progetto di risanamento economico e di rilancio del Paese, deve proporre vantaggi di carattere economico alla popolazione (tasse, investimenti...) e spiegare vantaggi di occupazione, sociali, ecc. (Clemente Alessandrino, Tempo, 14 luglio 2011, p. 1, Prima pagina). ** [tit.] Pirelli, con la contro-Opa una penale di 100 milioni [testo] Una lunga catena di controllo che corre dalla Cina all'Italia, passando da Lussemburgo, e una penale da 100 milioni di euro che Camfin dovrà giocoforza pagare se avrà la tentazione di «tradire» ChemChina e accettare una contro Opa su Pirelli. Questo il succo degli estratti dei tre patti parasociali, pubblicati ieri, che accompagnano l'arrivo di Pechino come primo azionista della Bicocca. (Massimo Restelli, Giornale, 27 marzo 2015, p. 24, Economia).","Tipo: Prefissazione, Formanti: contro-, Opa"
contropatto,sost,"Nel settore economico e finanziario, accordo stipulato da un gruppo di azionisti che si contrappone a un patto di sindacato preesistente.","Ora nelle motivazioni il tribunale dovrà spiegare come si concilia la condanna a chi vendette le azioni di Bnl a Unipol, cioè il cosiddetto «contropatto» formato da quest’ultimi, con quella ai vertici del gruppo assicurativo bolognese per aver architettato una scalata illecita. Se lo chiede anche [Giovanni] Consorte: «Quando le avrò, potrò andare in giro e affermare la mia verità». (Massimo Martinelli, Messaggero, 1 novembre 2011, p. 13, Cronache).","Tipo: Prefissazione, Formanti: contro-, patto"
contropiano,sost,"Piano che si oppone a un altro, precedentemente presentato o formulato.","[tit.] Dall'Arma ai treni. Ecco i dettagli del taglia-sprechi. Polizia contraria: c'è un contropiano da 2 miliardi (Stampa, 18 marzo 2014, p. 7, Primo Piano).","Tipo: Prefissazione, Formanti: contro-, piano"
controproduttivo,agg,Che ottiene un effetto contrario a quello voluto.,"Ha ragione il ministro [Giuliano] Poletti. Non l'ha ordinato nessuno, né gli psicologi dell'età evolutiva né i pedagogisti, che le vacanze sia così mediterraneamente lunghe. Anzi. Molte voci della scienza dell'educazione sostengono che una pausa eccessivamente prolungata sia controproduttiva. Vanifica gli sforzi dell'apprendimento fatti durante l'anno scolastico. (Luigi Mascheroni, Giornale, 24 marzo 2015, p. 12, Interni).","Tipo: Prefissazione, Formanti: contro-, produttivo"
controprogrammare,verb,"Offrire una programmazione alternativa a quella di un concorrente, per catturare un pubblico più ampio; con particolare riferimento alla programmazione televisiva.","Antonio Marano, direttore di Raidue, si è visto controprogrammare la sua scelta di spostare «X Factor» e alla fine ha preso pure «i calci negli stinchi» (parole sue): «Nonostante lo scontro tra due programmi dedicati alla musica e alla ricerca dei grandi talenti -- scontro che Raidue non ha cercato -- la trasmissione condotta da Francesco Facchinetti ha tenuto rispetto alla media. In particolare, la scelta del pubblico dei laureati di premiare la nostra proposta di talent show con il 24,7%, seguita da quella del pubblico della cosiddetta fascia alta con il 21,1%, ci rende ancora più soddisfatti». (Renato Franco, Corriere della sera, 19 marzo 2009, p. 47, Spettacoli). ** Febbre da Champions? Meglio “La febbre dell’oro”, capolavoro di Charlie Chaplin. Devono avere pensato proprio così quelli dell’associazione culturale Lumpen che, in dichiarato contrasto con la finale di calcio della Coppa dei Campioni di Berlino fra Juventus e Barcellona, che stasera impazza in tanti locali, hanno deciso di controprogrammare la proiezione del film che compie novant’anni. (Valerio Tripi, Repubblica, 6 giugno 2015, p. 13).","Tipo: Prefissazione, Formanti: contro-, programmare"
controscalata,sost,"Nel linguaggio borsistico, iniziativa finanziaria che risponde al tentativo di acquisire sul mercato il maggior quantitativo possibile di azioni di un determinato titolo al fine di assicurarsi il controllo societrio.","Sab non è disposta a una nuova sconfitta dopo la conquista, lo scorso anno, di Fomento Economico Mexicano da parte di Heineken per 5,3 miliardi. Tanto più che, nonostante le smentite, si parla anche di una possibile controscalata da parte del gruppo giapponese Asahi. (Corinna De Cesare, Corriere della sera, 18 agosto 2011, p. 37, Economia).","Tipo: Prefissazione, Formanti: contro-, scalata 1 [Tentativo di assicurarsi il controllo di una società quotata in borsa.]"
controsmentita,sost,Dichiarazione che tende a dimostrare la non rispondenza al vero di una precedente smentita fatta da altri.,"La comunicazione politica, e parlo di un'esperienza che è sotto gli occhi di tutti, è diventata una specie di teatro dell'horror pleni, fatto di segnali contraddittori e privi di una qualsivoglia chiarezza e costruttività, raffiche di accuse, smentite e controsmentite, che non consentono a noi involontari fruitori di desumere alcunché di significativo. E questo induce un notevole disagio. (Gillo Dorfles, Corriere della sera, 10 marzo 2008, p. 33, Cultura).","Tipo: Prefissazione, Formanti: contro-, smentita"
controsocietà,sost,Modello di società che si contrappone a quello dominante.,"A Cambridge, siamo stati sedotti dall'ospitalità e dall'interesse che i nostri ospiti nutrivano per le idee nuove. Abbiamo scoperto una specie di controsocietà che scavava le sue gallerie sotto la crosta della società apparente, aspettando di poter emergere in pieno giorno. Non abbiamo mai visto tanti «esistenzialisti», cioè gente decisa a «cambiare la vita» senza aspettarsi niente dal potere politico, tentando di vivere insieme in un altro modo, di mettere in pratica i loro scopi alternativi. (André Gorz, Repubblica, 27 marzo 2008, p. 45, Cultura).","Tipo: Prefissazione, Formanti: contro-, società"
controstoria,sost,Ricostruzione storica che si propone di correggere o smentire l'interpretazione corrente relativa a una determinata vicenda o a un'epoca.,"«Da Cosa nasce Cosa» [di Alfio Caruso] è una storia della mafia dal 1943 ad oggi, una «controstoria» d'Italia che annovera una impressionante sequenza di misfatti e crimini, connessioni fra mafia, massoneria e potere, raccontati con la semplice evidenza della realtà. (Sicilia, 18 febbraio 2004, p. 34, Siracusa).","Tipo: Prefissazione, Formanti: contro-, storia"
controtransferale,agg,Relativo al controtransfert dello psicanalista nei confronti del paziente.,"Immagini, parole, associazioni del paziente e suggestioni controtransferali dell'analista sono scandagliate in ogni valenza. (Marco Garzonio, Corriere della sera, 12 giugno 2003, p. 35, Cultura).","Tipo: Suffissazione / Denominale, Formanti: controtransfert, -(i)ale"
controvertice,sost,Vertice organizzato in aperto contrasto con un altro sullo stesso tema.,"Marco Rizzo, segretario del Partito comunista, promuove un «controvertice», oggi alle 11 all’Assinos Palace Hotel di Giardini Naxos, con la partecipazione di delegazioni estere, come quella del Partito comunista dei popoli di Spagna (guidata da Edoardo Corrales) e del Pc di Grecia (con l’eurodeputato Sotiris Zarianopoulose). Si parlerà anche di immigrati, per Rizzo sfruttati come «esercito industriale di riserva». (Corriere della sera, 27 maggio 2017, p. 4, Primo piano).","Tipo: Prefissazione, Formanti: contro-, vertice"
cool,agg,"Che segue le ultime tendenze, alla moda.","Gli internauti della Cia (Central Internet Agency), gli investigatori della Rete, si sentono tutti più cool della squadra della scientifica di Csi e indagano a caccia di indizi. Poiché è la teoria che determina ciò che osserviamo, partendo dal presupposto che i due [Belén Rodríguez e Stefano De Martino] fingano, possiamo solo trovare elementi a supporto di questa tesi retroscenista o complottista. (Renato Franco, Corriere della sera, 1 maggio 2012, p. 51, Spettacoli). ** pure la mascotte del Chelsea ha portato in campo un cartello con la scritta iLoby. Spopola nelle feste della ""Milano bene"" tanto da essere considerato il nuovo canale per arrivare a vip di ogni tipo che considerano questo social tanto sicuro quanto cool. (Anna Rita Rapetta, Sicilia, 11 marzo 2014, p. 17, Noi Oggi).","Tipo: Prestito / Inglese, Formanti: cool (inglese)"
coopetizione,sost,Strategia capace di fondere istanze di tipo competitivo e cooperativo.,"«Va superato lo schema orizzontale classico, quello che riunisce le imprese dello stesso settore -- dice [Alberto] Ribolla -- per passare a una formula verticale basata sui rapporti fornitore-cliente. Ci sono aziende di settori diversissimi, vocate all'export, per le quali il segmento energetico è la destinazione di buona parte della produzione. Il piccolo costruttore di quadri elettrici insieme con produttore di flange per condutture. L'obiettivo è passare a un sistema che unisca competizione a cooperazione: è il nuovo fenomeno della ""coopetizione"", un orribile neologismo che aiuta a spiegare la tendenza del distretto». (Jacopo Giliberto, Sole 24 Ore, 21 maggio 2009, p. 22, Economia e imprese). ** I cambiamenti aziendali per conquistare i consumatori su Internet, però, devono andare oltre lo sviluppo delle strategie: vanno messe in gioco le stesse strutture aziendali. È un punto centrale per [Mitch] Barns. «Per le aziende l'unico modo di andare avanti è sostituire la competizione con la ""coopetizione"" -- dice il capo mondiale di Nielsen --. Va accettato il fatto che, a volte, conviene allearsi con i concorrenti e cooperare per dar vita a un mercato più vivace. Ma si può fare solo se l'esempio arriva dall'alto: sono i dirigenti a dover portare le aziende a questo cambiamento». (Greta Sclaunich, Corriere della sera, 2 giugno 2014, p. 18).","Tipo: Adattamento, Formanti: cooperazione, competizione"
coppia di fatto,loc nom,Coppia di persone maggiorenni stabilmente legate da un rapporto di convivenza.,"Ovunque nel mondo i partiti moderati, incluse le forze che si riconoscono nel Ppe, si attestano su posizioni aperte e liberali. Sarebbe incomprensibile che il centrodestra assumesse posizioni illiberali (dal testamento biologico alle coppie di fatto) che gli stessi elettori credenti, a larga maggioranza, giudicano antistoriche e incomprensibili. (Daniele Capezzone, Tempo, 25 novembre 2011, p. 21, Letetre & Commenti). ** [tit.] Coppie di fatto, sinistra contro la maggioranza [testo] «Possibile che il gruppo rosso/verde non abbia proprio nulla da dire sulle coppie di fatto?» Questo il commento di Andrea Buffon, segretario del Circolo di Rifondazione, alle dichiarazioni dei capigruppo Sara Moretto e Gastone Mascarin sull’ordine del giorno per il sostegno al riconoscimento dei diritti alle persone che vivono in convivenze non matrimoniali. (T. Inf., Gazzettino, 8 ottobre 2012, p. XIV, Portogruaro). ** Dall’istituzione del registro nel dicembre 2011, le coppie di fatto nell’XI [Municipio di Roma] sono 20, «ma ogni anno qui celebriamo 70 matrimoni civili -- precisano in presidenza --, quindi le unioni civili sarebbero circa il 30%». Ma si tratta di una stima che attende conferma. Nel territorio vivono 134mila 568 persone. (Emanuela Micucci, Avvenire, 23 maggio 2013, p. 5, Primo piano). ** La finanziaria di [Rosario[ Crocetta bocciata al 70% dal commissario dello Stato. Saltano le norme su coppie di fatto, salario minimo, forestali e petrolieri. Salve, invece, quelle sui precari. Furioso il governatore («Stato cinico e crudele»), che si prepara allo scontro davanti alla Consulta. (Giovanni Ciancimino, Sicilia, 24 gennaio 2014, p. 1, Prima pagina).","Tipo: Polirematica / Nome+preposizione+nome, Formanti: coppia, fatto"
copricellulare,sost,Custodia per il telefono cellulare.,"[tit.] Polo e copri-cellulari: le spese pazze dei Vigili (Messaggero, 2 novembre 2016, p. 30, Cronaca di Roma).","Tipo: Composizione / Verbo+nome, Formanti: coprire, cellulare"
copriseno,sost,Capo d'abbigliamento femminile ideato come elemento di biancheria intima o come fascia ornamentale che copre il petto.,"«Questo San Valentino è all'insegna del completino intimo sexy -- afferma Ilaria, dipendente di Yamamay. -- Per le donne vanno di moda perizomi con cuoricini rossi e bustino [...]». Particolari anche il completo perizoma più copriseno con le piume fuxia, esposto nella vetrina di Tezenis. (Sara Marcolla, Trentino, 14 febbraio 2008, p. 24, Cronaca di Trento).","Tipo: Composizione / Verbo+nome, Formanti: coprire, seno"
Corecom,sost,Acronimo di Comitato regionale per le comunicazioni.,"tutto fila come previsto in vista di quello che, a detta del presidente del Corecom Sicilia [Ciro Di Vuolo], «rappresenta un cambiamento epocale per gli utenti, le emittenti e di conseguenza per l'offerta televisiva nella nostra regione». (Arianna Zito, Sicilia, 3 maggio 2012, p. 12, I Fatti). ** Secondo un’indagine del Corecom Emilia-Romagna su studenti di medie e superiori, più del 52% trascorre da una a tre ore al giorno davanti al televisore, mentre quando si parla di navigazione sul web la percentuale scende al 46. (Giacomo Gambassi, Avvenire, 20 marzo 2016, p. 28, Agorà).","Tipo: Acronimo, Formanti: comitato, regionale, comunicazione"
corporate governance,loc nom,"In economia, il governo d'impresa: l'insieme dei principi, dei metodi e delle procedure concernenti la gestione complessiva di un'impresa.","Ci sono poche persone, in Italia o all'estero, che hanno criticato e continuano a criticare la corporate governance italiana come me. E ci sono poche persone, in Italia e all'estero, che hanno criticato (e continuano a criticare) il sistema di potere che ruota intorno a Mediobanca come me. (Luigi Zingales, Sole 24 Ore, 7 giugno 2012, p. 1, Prima pagina). ** Assonime (associazione delle società per azioni), del cui consiglio direttivo sono membro, ha pubblicato di recente con Emittenti Titoli, il dodicesimo Rapporto sulla corporate governance delle società quotate, indagine accurata e approfondita dello stato del governo societario del nostro Paese. (Luca Garavoglia, Corriere della sera, 4 aprile 2013, p. 49, Idee & opinioni).","Tipo: Prestito / Inglese, Formanti: corporate (inglese), governance (inglese)"
corporativizzazione,sost,Frammentazione provocata da interessi corporativi che ostacolano un agire politico improntato all'interesse comune.,"la corporativizzazione delle professioni le ha delegittimate tutte, come è facile vedere dalle cronache, vale per i medici come per i professori, e dunque anche la magistratura deve tenere conto di questa nuova realtà e ripensarsi nel nuovo quadro sociale. (Paolo Pombeni, Messaggero, 27 novembre 2010, p. 1, Prima pagina).","Tipo: Suffissazione / Deaggettivale, Formanti: corporativo, -izzazione"
correntone,sost,Corrente politica molto visibile all'interno di un partito o dello scenario politico nazionale.,"A metà del mese prossimo è previsto il Lingotto due di [Walter] Veltroni. E sarà quella l’occasione in cui l’ex segretario formalizzerà di fatto la sua decisione di assumere la leadership di un nuovo «Correntone»: una vasta area di minoranza che avanzerà le sue proposte senza fare nessuno sconto alla segreteria. (Maria Teresa Meli, Corriere della sera, 28 dicembre 2010, p. 14, Primo Piano). ** [Gianni] Cuperlo […] prende tempo e, intanto, lavora alla ricomposizione delle varie anime della minoranza. E già si parla di un «correntone» dove confluirebbero bersaniani, dalemiani e lettiani. Un fronte compatto che, al momento opportuno, potrebbe costringere Renzi a rallentare il passo. (Anna Rita Rapetta, Secolo XIX, 30 marzo 2014, p. 4, La Politica).","Tipo: Alterazione, Formanti: corrente 1 [s. f.], -one"
corridoio umanitario,loc nom,"Striscia di territorio realizzata in zone di guerra per consentire il passaggio dei profughi e l'intervento di aiuti internazionali; più recentemente, programma speciale di intervento coordinato per trasferire in zone sicure gruppi di profughi provenienti da Paesi in guerra.","Vladimir Putin non ha mai considerato (a differenza del segretario di stato americano Hillary Clinton) [Bashar] Assad un riformatore. Lo sa bene il ministro degli Esteri Serghei Lavrov, al quale sarebbe stato affidato il compito di imporre a Damasco un immediato cessate il fuoco e la contestuale apertura di un corridoio umanitario per portare soccorso ai civili. (Pio Pompa, Foglio, 8 marzo 2012, p. 3). ** L'Organizzazione Mondiale della Sanità (Oms) ha chiesto l'apertura di un corridoio umanitario a Gaza per consentire l'evacuazione dei feriti e la consegna di medicinali. (Umberto De Giovannangeli, Unità, 26 luglio 2014, p. 8, Esteri). ** «Subito corridoi umanitari per la Libia». Lo dice al «Corriere» il diplomatico tedesco Martin Kobler, l’inviato speciale delle Nazioni Unite che guida la mediazione internazionale in Libia nel giorno in cui nasce il governo di unità nazionale. (Paolo Valentino, Corriere della sera, 20 gennaio 2016, p. 1, Prima pagina). ** questo giornale ha dato voce in molte occasioni alle iniziative di solidarietà sorte in tutta Italia: pensiamo per esempio all’accoglienza diffusa dei rifugiati giunti con i «corridoi umanitari» dal Vicino Oriente e dall’Africa, alle tante scuole d’italiano, ai doposcuola associativi e parrocchiali che seguono i ragazzi di origine immigrata. (Maurizio Ambrosini, Avvenire, 31 dicembre 2018, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: corridoio, umanitario"
corridoista,sost,(Iron.) Chi frequenta i corridoi del potere.,"Quando in Piazza Affari si muoveva [Cesare] Mozzi, ricordano i vecchi corridoisti, stavano per arrivare i soldi tintinnanti di Carlo De Benedetti. (Jacopo Tondelli, Riformista, 3 aprile 2007, p. 5, Ambrogio).","Tipo: Suffissazione / Denominale, Formanti: corridoio, -ista"
corto,sost,"Cortometraggio, film di brevissima durata.","Il corto si vede sul sito del film o su You Tube e ha avuto un successo enorme.Centinaia di scuole americane lo hanno proiettato ai loro alunni. (Martino Mazzonis, Unità, 18 agosto 2012, p. 17, Comunità).","Tipo: Accorciamento, Formanti: corto(metraggio)"
cosa bianca,loc nom,"Raggruppamento politico, dai contorni non ben definiti, nell’area del centro di ispirazione cattolica.","Domani, sul tavolo della riunione dei centristi, ci sarà pure la questione aperta dall’altra componente del partito, quella di Bruno Tabacci e Mario Baccini. Loro chiedono che il partito si sganci dal centrodestra e crei, con Savino Pezzotta ed altri, una «Cosa bianca» alternativa ai poli. Difficilmente verranno allo scoperto domani: da via dei Due Macelli fanno sapere che i «tabaccini» avevano messo a punto un documento che però non è stato sottoscritto da un numero sufficiente di delegati quindi non sarà esaminato. (Enrico Paoli, Libero, 16 dicembre 2007, p. 2, Primo Piano). ** Oggi in molti danno [Attilio] Befera pronto a scendere nell'agone politico alle prossime elezioni. Il tam-tam delle indiscrezioni indica l'Udc come approdo. O per lo meno quella «cosa bianca» che potrebbe unire industriali (Emma Marcegaglia) e banchieri (Corrado Passera), economisti e studiosi di prestigiosi think tank. (B[ianca] Di G[iovanni], Unità, 18 agosto 2012, p. 3).","Tipo: Composizione / Nome+aggettivo, Formanti: cosa, bianco"
Cosa due,loc nom,"Raggruppamento politico dai contorni non ben definiti nell'area della sinistra, formatosi nel 1996 dal Partito dei democratici di sinistra, da una componente del Partito socialista italiano e da altri gruppi di ispirazione laica.","Il candidato [Pier Luigi] Bersani, che voci e sussurri (e numeri sia pure non ufficiali) continuano a dare in testa nella corsa alla leadership, ha scelto un convegno dei Cristiano-sociali di Mimmo Lucà (approdati ai Ds all’epoca della Cosa 2) per mettere in chiaro alcuni punti riguardanti i cattolici e le tematiche connesse, tipo biotestamento. (Nino Bertoloni Meli, Messaggero, 16 settembre 2009, p. 5, Primo Piano).","Tipo: Composizione / Nome+aggettivo, Formanti: cosa, due"
Cosa Rossa,loc nom,"Raggruppamento politico, dai contorni non ben definiti, nell'area della sinistra.","E la sinistra, la cosa rossa che oggi ha un rapporto con una parte dei lavoratori e del sindacato più stretto ed influente del passato, che cosa deve fare? Deve tentare essa di costruire quella sponda che l'assenza di un partito riformista oggi impone? (Ritanna Armeni, Liberazione, 19 gennaio 2008, p. 14). ** Tutto in certo senso cambia, e la contesa politica in Italia da chiusa si apre e alimenta le aspettative di governo della forza politica erede del Pci, della «cosa rossa» , uscita pressoché indenne dal sommovimento giudiziario. (Giorgio Fedel, Corriere della sera, 28 giugno 2011, p. 42, Idee & opinioni). ** Lo stesso [Matteo] Renzi sta però di fatto costringendo la sinistra di apparato, quella che la Ditta è sempre la Ditta, a cercare sponda e futuro con la sinistra movimentista e sindacato, che si riconosce nelle bandiere della Fiom. Queste due sinistre non si sono mai più di tanto amate, ma con la mutazione genetica prodotta dal renzismo improvvisano una battaglia di resistenza, che purtroppo per loro si limita a immaginare la solita Cosa Rossa. (Vittorio Macioce, Giornale, 9 marzo 2015, p. 2, Interni). ** Domani [...] i fari andranno su Massimo D’Alema. L’ex premier parlerà di esteri, di Islam, insomma di faccende apparentemente distanti dalle polemiche interne. Ma le sue parole saranno vivisezionate da Palazzo Chigi perché sono considerate lo specchio fedele di ciò che pensa l’ala più radicale della minoranza, quella che non vede l’ora di fare una «cosa rossa» e di causare qualche grattacapo già alle amministrative. (Marco Iasevoli, Avvenire, 11 marzo 2016, p. 9, Attualità).","Tipo: Composizione / Nome+aggettivo, Formanti: cosa, rosso"
coscientizzazione,sost,Determinazione della presa di coscienza nei confronti di un determinato problema.,"«In un epoca in cui nessuna istituzione, religiosa o meno, gode più del potere di una auto legittimazione -- ha spiegato don Enzo Caruso, direttore della sezione italiana del Movimento [per un Mondo migliore] -- la domanda non è più come convincere gli europei delle radici cristiane della loro civiltà, ma piuttosto quali modelli di animazione sono necessari perché siano messi in atto i necessari processi di «coscientizzazione» e i credenti siano portati alla piena maturità di una fede che deve dialogare con le domande dell’uomo contemporaneo». (Raffaele Iaria, Avvenire, 18 marzo 2010, p. 17, Catholica).","Tipo: Suffissazione / Deaggettivale, Formanti: cosciente, -izzazione"
cosificazione,sost,"Il ridurre a una cosa, a un oggetto.","Devono dire, questi genitori, ai figli adolescenti, che sì, in effetti, volendo, il sesso può anche essere espressione d’amore, ma è prima di tutto merce che conviene mettere a reddito sul mercato migliore? E che, va da sé, il commercio che se ne fa implica certi purtroppo inevitabili inconvenienti che vanno, tuttavia, accettati, per esempio la totale «cosificazione» del corpo, secondo il termine usato da Enzo Bianchi, priore della comunità di Bose, e, di conseguenza, anche una serie di maggiori e minori umiliazioni? (Isabella Bossi Fedrigotti, Corriere della sera, 21 gennaio 2011, p. 1, Prima pagina). ** È stata l’ecclesiologia che confonde la morale con il disprezzo dell’umano che ha conservato, in una società che se ne stava liberando, una omofobia così ringhiosa (pensate ad essere un figlio di Dio gay in una famiglia di ultrafamilisti?) da spingere ragazzi spaventati dal proprio orientamento verso sublimazioni impossibili: e ha fatto di alcuni seminari o ordini la fabbrica di bombe affettive ad orologeria. È una ecclesiologia «machista» che, in antagonismo ai movimenti di liberazione, ha espresso a vari livelli (ricordate le polemiche contro le chierichette? o le ipocrisie sulla predicazione femminile?) una visione della donna, che al di là del manierismo wojtyliano del «femminile», rimaneva cosa da prevaricare per dimostrarne la cosificazione: fino a permettere ad anime di pensare di stuprarla violandone i figli e le figlie. (Alberto Melloni, Repubblica, 7 febbraio 2017, p. 14).","Tipo: Suffissazione / Deverbale, Formanti: cosificare, -zione"
cosmoturismo,sost,"Turismo spaziale, con voli aerei interplanetari.","L’avventura di [Dennis] Tito segna un importante successo per l’astronautica russa inaugurando il «cosmoturismo» e aprendo uno spiraglio sulla futura emigrazione interplanetaria. (Adige, 1 maggio 2001, p. 10, Attualità).","Tipo: Confissazione / Prefissoide, Formanti: cosmo-, turismo"
cospirazionismo,sost,"Atteggiamento proprio di chi pensa che dietro ogni evento ci sia una cospirazione, un complotto.","Adesso però non esageriamo, altrimenti diventiamo come i complottisti che tanto ci piace deridere, né più né meno. E prendiamola con più freddezza questa storia (leggenda?) delle fake news . Non scadiamo nel cospirazionismo, nella credulità di segno rovesciato. Siamo in attesa di sapere quale sia esattamente la falsa notizia diffusa dai social attraverso profili creati dagli hacker russi che avrebbe determinato il voto a Trump dell’operaio americano, elettore peraltro di Obama quattro e otto anni prima. Aspettiamo con ansia qualcosa di circostanziato, preciso, dettagliato, documentato che possa dare un po’ di forza alla finora assai nebulosa spy story detta Russiagate. Ma intanto cerchiamo di non trarre conclusioni, per così dire, un po’ avventurose. (Pierluigi Battista, Corriere della sera, 20 novembre 2017, p. 35).","Tipo: Suffissazione / Denominale, Formanti: cospirazione, -ismo"
cosplay,sost,"La moda di indossare i costumi di personaggi dei film, dei fumetti e dei cartoni animati preferiti.","Da qualche anno la passione per fumetti, cartoni animati e film porta a immedesimarsi sempre più nei personaggi preferiti, confezionandosi gli abiti e interpretando scene. Questo tipo di hobby ha riunito sempre più cultori e si è organizzato sotto il nome di «cosplay» (da costume e play). Il fenomeno si è sviluppato particolarmente in Giappone (grazie ai manga e agli anime, i cartoni animati) e negli Stati Uniti (si pensi alle convention di Guerre Stellari e Star Trek), ma l'Europa non è rimasta indietro. (Carlo Francesco Conti, Stampa, 16 aprile 2008, Asti, p. 70). ** Centomila persone in due giorni alla «Jump Festa 2015». Siamo stati alla convention che si tiene ogni anno a Tokyo, dedicata agli anime e ai manga e sponsorizzata dalla Shueisha, la casa editrice della riviste Weekly Shonen Jump. Un cult per gli appassionati del settore e un appuntamento imperdibile per decine di «cosplay», i ragazzi che indossano i costumi dei titoli più in voga e non vedono l'ora di mettersi in posa per farsi fotografare. (Luca Rossi, Giornale, 17 gennaio 2015, p. 26, Style Week).","Tipo: Prestito / Inglese, Formanti: costume ENG (inglese), play (inglese)"
cosplayer,sost,"Chi ama indossare i costumi di personaggi dei film, dei fumetti e dei cartoni animati preferiti.","In principio era un hobby ma per molti oggi fare il cosplayer è diventato un lavoro. I costumi fedelmente riprodotti, le movenze dei personaggi dei cartoon o dei fumetti studiate alla perfezione, i dettagli e gli accessori ricostruiti che fanno la differenza richiamano l'attenzione di aziende, fiere e festival. (Federica Rinaudo, Messaggero, 9 aprile 2017, p. 51, Cronaca di Roma).","Tipo: Prestito / Inglese, Formanti: costume ENG (inglese), player (inglese)"
costituzionalizzare,verb,"Inserire nella Costituzione, rendere parte integrante del testo costituzionale.","Non leggere dunque la scelta di costituzionalizzare il pareggio strutturale di bilancio come parte necessaria e ineludibile del processo di un maggiore coordinamento delle politiche economiche nazionali e di un progressivo rafforzamento dell'efficacia del Patto di stabilità e crescita, non solo sarebbe miope ma soprattutto sbagliato, di fronte alla drammaticità dell'attuale crisi economica. (Francesco Clementi, Sole 24 Ore, 23 agosto 2011, p. 14, Primo piano). ** «La lingua non è un cavo telefonico» sostiene da sempre Francesco Sabatini, famoso italianista, già presidente dell’Accademia della Crusca. [...] Ripeterà il concetto, Francesco Sabatini, durante il convegno che si aprirà domani a Roma, nella sede del Cnr, con all’ordine del giorno la proposta di «costituzionalizzare», cioè di rendere ufficiale, l’italiano quale lingua della Repubblica. (Dario Fertilio, Corriere della sera, 18 febbraio 2014, p. 36, Cultura). ** L’insigne giurista [Costantino Mortati] proponeva di costituzionalizzare, in modo da rendere tutto trasparente, omogeneo, equilibrato, anche il sistema elettorale (per la precisione era un proporzionalista). Perché non si riparte da qui? (Marco Cianca, Corriere della sera, 23 settembre 2016, p. 31, Analisi & commenti).","Tipo: Specializzazione, Formanti: costituzionalizzare"
covered warrant,loc nom,"Nel linguaggio dell'economia, titolo quotato nei mercati finanziari che assicura la possibilità di acquistare o vendere un'attività finanziaria, entro il termine di scadenza e al prezzo previamente stabilito.","La stima del valore di un derivato è […] un'operazione molto complicata, anche perché richiede la capacità di simulare i possibili scenari futuri del sottostante. Per questo maneggiare simili prodotti (dai più «semplici» future od opzioni, ai covered warrant o certificati di investimento, fino agli ultimi arrivati e assai gettonati Cfd, contratti per differenza) può divenire un'operazione assai rischiosa, se non si comprendono a fondo i meccanismi da cui sono regolati. (Maximilian Cellino, Sole 24 Ore, 16 marzo 2013, p. 5, Regole e mercati).","Tipo: Prestito / Inglese, Formanti: covered (inglese), warrant (inglese)"
Covip,sost,Acronimo di Commissione di vigilanza sui fondi pensione.,"[tit.] Addio Isvap e Covip, ma l'authority resta [testo] Addio a Isvap e Covip. Il progetto, il cui primo abbozzo risale addirittura al secondo governo Prodi (2007) con il piano di riordino delle authority messo a punto dall'allora sottosegretario alla presidenza del Consiglio, Enrico Letta, era da alcuni mesi sulla scrivania del ministro Corrado Passera. […] Le funzioni dei due enti saranno accorpate dall'Ivarp, (Sandro Iacometti, Libero, 7 luglio 2012, p. 4).","Tipo: Acronimo, Formanti: commissione, vigilanza, fondo 2 [Fondo di investimento], pensione"
Covisoc,sost,Acronimo di Commissione di vigilanza sulle società di calcio professionistiche.,"«Intanto bisogna dire una cosa: il sistema di tassazione nel calcio così com'è non procura allo Stato alcun danno. Tutto il meccanismo è stabilito da tabulati che la Federcalcio ha concordato con la Covisoc. Dunque, è tutto legale» [Maurizio Zamparini intervistato da Alessandro Pasini]. (Corriere della sera, 29 gennaio 2012, p. 6, Primo Piano).","Tipo: Acronimo, Formanti: commissione, vigilanza, società, calcio, professionistico"
Cpt,sost,Sigla di Centro di permanenza temporanea.,"lo strazio dei rastrellamenti per rintracciare i corpi, a cui si aggiunge lo strazio dell'internamento dei sopravvissuti nei centri di prima accoglienza. E ancora le denunce sull'inadeguatezza crescente dei Cpt. (Paolo Di Stefano, Corriere della sera, 5 agosto 2011, p. 41, Idee & opinioni).","Tipo: Sigla, Formanti: centro, permanenza, temporaneo"
crash pad,loc nom,Imbottitura in materiale espanso che assorbe gli urti.,"Gente pronta a salire fino a 5-6 metri, senza corda né protezione, unico «salvagente» un materassino dove cadere, il crash pad. (Simona Spaventa, Repubblica, 27 settembre 2012, Milano, p. XVII).","Tipo: Prestito / Inglese, Formanti: crash (inglese), pad (inglese)"
creative commons,loc nom,Diritti dell'ingegno in godimento collettivo.,"In verità il responsabile di questo agile cantiere di verbi e visioni non ha prodotto alcunché. Ha scelto e impaginato materiali e icone di pubblico dominio, o licenziati in creative commons, aggiungendovi qua e là lemmi di colore rosso e frasi vergate in un carattere un poco gotico, quasi antiquato, parzialmente sgranato, da manualetto culinario rinvenuto in un cassetto di una casa di campagna britannica, tra Lewis Carroll, Roland Topor e le copertine dei dischi di Kevin Ayers. (Gianluigi Ricuperati, Repubblica, 20 novembre 2011, p. 47, Cultura). ** Prima della rete, eravamo soliti insegnare che si produce troppa poca conoscenza, perché la conoscenza è un bene pubblico. […] L’esplosione dei creative commons, ovvero delle costruzioni di sapere gratuitamente costruite dal basso in rete (si pensi a Wikipedia, l’enciclopedia gratuita online o ai gruppi di lavoro che sviluppano conoscenze scientifiche in rete) ha clamorosamente smentito questa predizione. Dimostrando che la motivazione per la quale gli individui contribuiscono all’avanzamento dei saperi può essere assolutamente svincolata da quella economica e dipendere dal gusto di mettere la propria creatività al servizio degli altri e di fornire spalle su cui altri potranno salire. (Leonardo Becchetti, Avvenire, 27 giugno 2013, p. 2, Seconda pagina).","Tipo: Prestito / Inglese, Formanti: creative (inglese), common (inglese)"
crioconservato,agg,Conservato mediante un processo di congelamento.,"[tit.] Diventa mamma con autotrapianto / tessuti crioconservati (Sicilia, 16 marzo 2012, p. 1, Prima pagina). ** nei «frigoriferi» vi sono anche gli embrioni crioconservati dall’entrata in vigore della sentenza costituzionale e cioè dal 2009 fino al 2011 e quelli del 2012 e 2013. Tutta la fecondazione artificiale umana suscita inquietudine, ma l’accumulo di embrioni crioconservati è l’aspetto più drammatico e disumano. (Carlo Casini, Avvenire, 26 luglio 2013, p. 2, Seconda pagina). ** A Londra una donna di 59 anni di cui non si conosce l'identità vuole utilizzare gli ovuli crioconservati della figlia deceduta per diventare contemporaneamente mamma e nonna, due figure significative racchiuse in una sola persona. (Karen Rubin, Giornale, 29 agosto 2015, p. 14, Attualità). ** «La possibilità di gravidanza utilizzando ovociti crioconservati dipende dal numero e dalla qualità delle cellule recuperate» [Pasquale Bilotta intervistato da Val(entina) Arc(ovio)]. (Messaggero, 2 novembre 2016, p. 18, Salute e benessere).","Tipo: Confissazione / Prefissoide, Formanti: crio-, conservato"
cripto-nazismo,sost,Adesione dissimulata a ideali o metodi di stampo nazista.,"[Carlo Sgorlon] non si è mai impegnato politicamente, si è tenuto decorosamente in disparte, non è accusabile di nostalgie fasciste o reazionarie. E tuttavia, bastò un'innocua dichiarazione sulla normalità di ricevere in Italia [Georg] Haider, come del resto fece il progressista [Riccardo] Illy, che gli scatenarono le accuse di  antisemitismo e di cripto-nazismo. (Marcello Veneziani, Libero, 17 marzo 2009, p. 1, Prima pagina).","Tipo: Confissazione / Prefissoide, Formanti: cripto-, nazismo"
crisifilia,sost,"L’indulgere compiaciuto e morboso nei confronti di una situazione di crisi, di grave difficoltà.","Il 2007 deve necessariamente rappresentare l'anno del rilancio. Basta con la crisifilia, basta con approcci timidi negativi o addirittura autodistruttivi. (Sandro Gozi, Europa, 16 febbraio 2007, p. 1, Prima pagina).","Tipo: Confissazione / Suffissoide, Formanti: crisi, -filia"
cristianofobia,sost,Avversione pregiudiziale nei confronti del cristianesimo.,"Avrebbe potuto essere facile, e perfino «produttivo» -- nel senso attribuito a questo termine dalle moderne leggi del marketing -- sfruttare opportunisticamente le ripetute uccisioni dei cristiani. Insistere solo e soltanto sul dato di un cristianesimo assediato e mistificato, continuamente minacciato da un odio tanto più feroce quanto più incapace di svuotare le Chiese perseguitate e di tappare le bocche ai pastori. Cristianofobia, l’hanno chiamata: termine entrato proprio alla vigilia di Natale anche nel lessico di Papa [Joseph] Ratzinger. Che dunque non ignora che questa drammatica realtà esiste. (Salvatore Mazza, Avvenire, 2 gennaio 2011, p. 1, Prima pagina).","Tipo: Confissazione / Suffissoide, Formanti: cristiano, -fobia"
cronoprogramma,sost,Programma che prevede le date di scadenza per ogni singola fase della realizzazione di un progetto.,"In giornata, è prevista una riunione per definire i prossimi step sulla base della rimodulazione degli interventi dello «stralcio» dei progetti della cosiddetta area vasta. Secondo il nuovo cronoprogramma, quindi, il termine di giugno -- e successivamente di luglio -- è stato spostato a ottobre per la pubblicazione del bando di gara. Va da sè che la cantierizzazione potrà partire a distanza di qualche mese. (Nicola Pepe, Gazzetta del Mezzogiorno, 11 giugno 2010, Bari, p. II). ** [tit.] Ecco il cronoprogramma degli impegni italiani con l’Ue [testo] Il governo stila il «Cronoprogramma», l’agenda di impegni e scadenze che ha promesso all’Ue di rispettare. Lo schema è stato diffuso dal ministero guidato da Renato Brunetta. (Tempo, 5 novembre 2011, p. 6, Primo Piano). ** Il tempo incalza, ma non non sembra siano attivate le procedure per rispettare il cronoprogramma per la realizzazione delle opere, peraltro, previste da una delibera del governo regionale del 2011 che individuava proprio gli interventi necessari anche per evitare l'infrazione comunitaria. (Lillo Miceli, Sicilia, 15 ottobre 2012, p. 1, Prima pagina). ** Per [Enrico] Letta «gennaio è il mese decisivo» per il «nuovo inizio». Per quella che a palazzo Chigi chiamano «ripartenza». Ed esattamente come Renzi, anche il premier subito dopo l’Epifania è determinato a stringere con il Pd, il Nuovo centrodestra e i centristi, «un patto di coalizione molto dettagliato, con un cronoprogramma stringente: le condizioni ci sono». (Alberto Gentili, Messaggero, 28 dicembre 2013, p. 1, Prima pagina). ** Prepensionamenti, mobilità obbligatoria, rotazione dei dirigenti e tetto agli stipendi dei manager. Sono queste le novità annunciate ieri dal ministro della Pubblica amministrazione Marianna Madia che, ad aprile, come previsto dal cronoprogramma del governo, presenterà la sua riforma. (Enrico Marro, Corriere della sera, 26 marzo 2014, p. 8, Primo Piano). ** se a febbraio dello scorso anno Renzi dettava l'agenda ora a malapena la insegue. Ricordate la memorabile conferenza stampa in cui aveva annunciato il suo mitico cronoprogramma? Era ancora il 2014. «A febbraio le riforme, a marzo il lavoro, ad aprile la pubblica amministrazione, a maggio il fisco», annunciò l'allora neopremier davanti a decine di slides che certificavano quella che Renzi definì «la piattaforma per arrivare al 2018». Inutile dire che del calendario renziano è rimasto davvero poco. E che il 2018 è ancora lontano. (Adalberto Signore, Giornale, 30 giugno 2015, p. 1, Prima pagina). ** A differenza di due anni fa, la riforma della prescrizione è prevista anche nel Def (Documento di economia e finanza) varato dal governo e fatto proprio dal Parlamento, e nel relativo cronoprogramma si indica ottobre 2016 come data di approvazione. (Donatella Stasio, Sole 24 Ore, 4 maggio 2016, p. 21, Politica e società).","Tipo: Confissazione / Prefissoide, Formanti: crono-, programma"
crowdsourcing,sost,"Richiesta o raccolta, attraverso la rete telematica, di suggerimenti, idee, opinioni, progetti o prodotti, per i quali possono essere previsti, come incentivi, premi o somme di denaro.","Gli articoli di Paul Lewis [sul «Guardian»] sono considerati uno dei primi esempi di inchiesta alimentata dal crowdsourcing: il reporter trasforma i suoi lettori (e potenzialmente chiunque altro possa avere delle informazioni) nelle fonti. (Davide Frattini, Corriere della sera, 24 luglio 2011, p. 32, Idee & opinioni). ** La fortuna di Cain è stata che il suo primo cliente fosse un regista, Nirvan Mullick. Uno bravo a trovare i soldi e far crescere le idee. Nirvan sta cercando di finanziare un suo film da pochi secondi con il crowdsourcing (Martino Mazzonis, Unità, 18 agosto 2012, p. 17, Comunità). ** Cibi e bevande vengono registrati scattando foto o cercando in un database che in una logica di crowsourcing si arricchirà con i informazioni inserite dagli utenti. (Luca Tremolada, Sole 24 Ore, 12 maggio 2013, p. 14, Nòva24). ** [Dino] Pedreschi aggiunge: «La metodologia di raccolta dei dati è di tipo ""crowdsourcing"", e cioè cerca di stimolare la partecipazione di quanti più cittadini possibile nella azione collettiva, che ci può consentire di risolvere un problema impossibile per pochi». (Tirreno, 1 giugno 2014, p. 19).","Tipo: Prestito / Inglese, Formanti: crowd (inglese), sourcing (inglese)"
cucina di strada,loc nom,"Cucina locale, regionale, etnica, le cui preparazioni si consumano anche passeggiando, talvolta anche in occasione di fiere e manifestazioni popolari.","Qui, come da tradizione, è stato allestito il «Percorso del gusto»: in degustazione 19 aziende del territorio e i vini del Consorzio di Tutela Samnium con i sommelier dell'Ais. In abbinamento i succulenti menu dell'«Osteria enoica» e quelli della «Cucina terrona», ma anche assaggi di cucina di strada, formaggi, salumi e olio extravergine. (Donatella Bernabò Silorata, Repubblica, 4 agosto 2011, Napoli, p. XV). ** Il rinomato chef Carl Casper (Jon Favreau) intenzionato a cambiare menù per stupire il critico gastronomico Ramsey Michel (Oliver Platt), si ritrova senza lavoro in seguito ad un litigio con il proprietario del ristorante in cui lavora. Da qui decide di aprire un track food all’insegna della succulenta cucina da strada, riscoprendo così anche la splendida sensazione di essere un padre oltre che un cuoco. (Luciana Caprara, Giornale d'Italia, 22 agosto 2014, p. 11, Cinema).","Tipo: Calco lessicale / Internazionalismo / Nome+preposizione+nome, Formanti: cucina, strada"
cuffareide,sost,"(Iron.) Le gesta di Salvatore Cuffaro, già presidente della Regione Sicilia.","Negli stessi giorni della «mastelleide» abbiamo assistito anche alla «cuffareide»: il popolo non di Dio ma di Totò Cuffaro si è radunato in preghiera nelle chiese della Sicilia; (Eugenio Scalfari, Repubblica, 20 gennaio 2008, p. 23).","Tipo: Suffissazione / Denominale, Formanti: Cuffaro (Salvatore), -eide"
cuffariano,sost,"Sostenitore di Salvatore Cuffaro, già presidente della Regione Sicilia; che si richiama a Salvatore Cuffaro.","[tit.] Berlusconi: [Gianfranco] Fini, operazione dissennata / E annuncia l’arrivo dei «cuffariani» [testo] Il governo ripartirà, anche grazie ai voti dei cuffariani dell’Udc. Silvio Berlusconi è convinto di farcela, passando per la strettoia alle Camere sui 5 punti del programma, di fine settembre, con i voti che arriveranno dai «siciliani moderati». (Fabrizio Rizzi, Messaggero, 19 settembre 2010, p. 3, Primo Piano). ** Un po' più verginello degli altri, però, Nello Musumeci giura di esserlo davvero. E a sentire che [Gianfranco] Micciché lo accusa di essere rimasto fuori dalla vecchia ammucchiata cuffariana perché Totò «Vasa-vasa» non l'aveva voluto nel listino, salta su: «È falso! Se Miccichè arriva a ricorrere alla calunnia vuol dire che è alla canna». (Gian Antonio Stella, Corriere della sera, 25 ottobre 2012, p. 6, Primo Piano). ** Lorenzo Guerini, vicesegretario Pd, rassicura sullo stato del partito e smentisce abbordaggi: «Non mi risultano invasioni di cuffariani o altro. Se c’è qualche caso isolato di anomalia da verificare, lo faremo, ma niente di più». E però scoppia l’ennesima battaglia campale tra maggioranza e minoranza, con accuse violentissime. (Alessandro Trocino, Corriere della sera, 6 febbraio 2016, p. 1, Prima pagina).","Tipo: Suffissazione / Denominale, Formanti: Cuffaro (Salvatore), -(i)ano"
cuissard,sost,"Stivale femminile con tacchi alti e sottili, che avvolge la gamba fino all'altezza della coscia, spesso confezionato con pellami morbidi e aderenti, talvolta decorati con stoffe o materiali vari, di colori anche sgargianti.","Guardando le vetrine ci accorgiamo innanzitutto che tornano gli stivali overknee -- i francesi li chiamano «cuissardes» e sono perfetti per le very fashion. (Arena, 23 novembre 2010, p. 34). ** Il cosiddetto cuissard ovvero quello detto Large perché si arrampica un'intera mano sopra al ginocchio è sexy oltre ogni dire ma altrettanto pericoloso. Prevede un'impeccabile proporzione tra la lunghezza della tibia e quella del femore oltre a richiedere caviglie sottili, ginocchia senza cellulite e cosce toniche. Deve infatti essere aderentissimo, addirittura elasticizzato, praticamente una seconda calza. (Daniela Fedi, Giornale, 10 ottobre 2015, p. 23, Stile).","Tipo: Prestito / Francese, Formanti: cuissard (francese)"
cultura-guida,loc nom,"Cultura che rappresenta l'identità propria di una nazione, in contrapposizione con le culture rappresentate dalle minoranze di immigrati.","Un Paese ha una cultura dominante: non bisogna avere paura di dirlo. Persino in Germania, Nazione che quando parla di cultura-guida cammina sui gusci d’uovo. Armato di questa convinzione, di fronte al gran numero di immigrati arrivati negli ultimi anni e in vista delle elezioni di settembre, il ministro degli Interni Thomas de Maizière, ha riproposto ieri in modo forte la questione della Leitkultur, sostanzialmente la cultura leader. (Danilo Taino, Corriere della sera, 1 maggio 2017, p. 13, Esteri).","Tipo: Calco lessicale / Nome+nome, Formanti: cultura, guida"
culturalgastronomico,loc agg,Relativo a una tendenza gastronomica e quindi culturale.,"[tit.] Al via il Salone di Torino, l’appuntamento più importante del movimento cultural-gastronomico: chef stellati e il meglio della produzione planetaria / Grazie slow: così abbiamo scoperto il gusto / Da [Antonio] Albanese a [Sebastiano] Maffettone. «Quella di [Carlo] Petrini è una vera rivoluzione» (Marisa Fumagalli, Corriere della sera, 22 ottobre 2006, p. 23, Cronache).","Tipo: Composizione / Aggettivo+aggettivo, Formanti: culturale, gastronomico"
culturicidio,sost,"Soppressione, sterminio di una cultura, della cultura.","Ed è ancora la tensione all’enciclopedismo, in fondo, a rendere conto della passione con la quale molti studiosi dalmati si sono accostati alla Commedia dantesca, a partire dal filologo Adolfo Mussafia, la cui carriera accademica, intrapresa nella Vienna del secondo Ottocento, subì una brusca battuta d’arresto proprio a causa del presunto eccesso di «italianità» di cui lo studioso era portatore. Era una delle prime avvisaglie del «culturicidio» denunciato da [Enzo] Bettiza in libri come «Il fantasma di Trieste» ed «Esilio». (Alessandro Zaccuri, Avvenire, 3 aprile 2016, p. 27, Agorà).","Tipo: Confissazione / Suffissoide, Formanti: cultura, -cidio"
Cus,sost,"Acronimo di Contratto di unione solidale, proposta avanzata da Cesare Salvi il 12 luglio 2007.","La lettera a «La Stampa» del ministro delle Pari Opportunità, Barbara Pollastrini, ha riacceso i riflettori sui disegni di legge che puntano a legalizzare le unioni di fatto. Ad occuparsene è la commissione Giustizia del Senato. Archiviata la proposta elaborata dalla stessa Pollastrini, insieme alla collega ministro delle politiche per la Famiglia, Rosy Bindi, i cosiddetti Dico (diritti e doveri delle persone stabilmente conviventi); il presidente della commissione, nonché relatore, Cesare Salvi ha elaborato una ipotesi di testo base: i Cus (contratti di unione solidale) su cui un comitato ristretto ha realizzato alcune audizioni. Si parla ora di una scadenza di lunedì per presentare emendamenti alla proposta di Salvi. (Pierluigi Fornari, Avvenire, 10 novembre 2007, p. 8, Oggi Italia).","Tipo: Acronimo, Formanti: contratto s. m., unione, solidale"
custode socio-sanitario,loc nom,"Figura professionale incaricata di esercitare una vigilanza attiva su persone anziane, sole e con reddito limitato.","Il Comune di Milano offre servizi come il custode socio sanitario e attività come la visite domiciliari, i colloqui presso strutture comunali, contatti telefonici, attività di accompagnamento o sostegno relazionale, call center, vacanze organizzate.Tutto questo tramite servizi e centri organizzati. Nei mesi di luglio e agosto del 2006 si sono avuti circa 2.200 contatti con gli anziani. (Giorgio Fiorentini, Corriere della sera, 2 agosto 2007, p. 1, Prima pagina).","Tipo: Composizione / Nome+aggettivo, Formanti: custode, socio-, sanitario"
custodia attenuata,loc nom,"Nel settore dell'amministrazione della giustizia, regime di detenzione al quale sono ammessi i detenuti che manifestano una chiara volontà di recupero, adeguandosi a regole di comportamento che prevedono l'inserimento in attività lavorative.","Il Sappe [Sindacato autonomo polizia penitenziaria] rinnova l'invito alle istituzioni di «arrivare a definire circuiti penitenziari differenziati in relazione alla gravità dei reati, con particolare riferimento al bisogno di destinare, a soggetti di scarsa pericolosità o che necessitano di un percorso carcerario differenziato, come i detenuti con problemi sanitari e psichiatrici, specifici circuiti di custodia attenuata anche potenziando il ricorso alle misure alternative alla detenzione». (Repubblica, 16 dicembre 2011, Genova, p. VI).","Tipo: Polirematica / Nome+aggettivo, Formanti: custodia, attenuato"
custodiale,agg,"Nel settore dell'amministrazione della giustizia, relativo a pena che implica una restrizione della libertà personale.","Con il piglio sicuro dell'esperto, la quarta sezione penale [della Corte di Cassazione] ha chiarito che «non può essere riconosciuta causa ostativa alla riparazione la circostanza che la ridefinizione dell'imputazione in altra -- per la quale non era consentita, in ragione della pena edittale massima, l'emissione della misura custodiale in carcere [...] -- sia avvenuta in sede di merito e non già in un giudicato cautelare, per effetto di valutazione di circostanze emerse solo nella istruzione dibattimentale o rilevate ex officio dal giudice». (Be[atrice] D[alia], Sole 24 Ore, 2 aprile 2007, p. 45, Giustizia e sentenze). ** Inoltre, «l'ammissione alla detenzione aperta non costituisce un diritto acquisito», ma potrà essere revocata «ove il detenuto tenga condotte che ne dimostrino la pericolosità e quindi l'inidoneità ad un regime meno custodiale di quello ""chiuso""». (Giovanni Bianconi, Corriere della sera, 26 novembre 2011, p. 27, Cronache).","Tipo: Suffissazione / Denominale, Formanti: custodia, -(i)ale"
customer relationship management,loc nom,"Nell'economia d'azienda, gestione dei rapporti con la clientela già consolidata o da acquisire.","«La tecnologia offre sempre più capacità analitiche, la business analytics è una metodologia che nasce a seguito dei sistemi di Crm, customer relationship management -- spiega Gianfranco Lertora, dirigente pianificazione commerciale e marketing di Carige -- che consente l' osservazione più analitica di tutte le informazioni disponibili sui clienti, e mette insieme le informazioni di dettaglio con il tipo di rapporto che il cliente ha con la nostra banca». (Bettina Bush, Repubblica, 27 giugno 2011, Affari & Finanza, p. 36).","Tipo: Prestito / Inglese, Formanti: customer (inglese), relationship (inglese), management (inglese)"
customer satisfaction,loc nom,"Nell'economia d'azienda, soddisfazione del cliente, al fine di migliorare il rapporto tra l'azienda stessa e la sua clientela.","Credete nella forza delle relazioni con gli utenti? «È stata premiata la nostra strategia improntata al principio della “one call resolution”: il cliente per avere un’informazione o risolvere un determinato problema deve fare una sola telefonata. Questo ha consentito a Wind di ottenere la customer satisfaction più alta d’Italia» [Maximo Ibarra intervistato da Filippo Caleri].. (Tempo, 5 febbraio 2011, p. 21, Economia).","Tipo: Prestito / Inglese, Formanti: customer (inglese), satisfaction (inglese)"
cyberattacco,sost,"Attacco terroristico condotto con mezzi tecnologici, attraverso Internet.","[tit.] Escluso anche l’errore umano / Crollo di Wall Street sfuma l’ipotesi del cyber-attacco [testo] «Non ci sono prove» che il crollo degli indici americani giovedì scorso sia stato causato da un cyber-attacco. Lo ha detto, in un’intervista a Fox News Sunday, l’advisor della Casa Bianca per l’antiterrorismo, John Brennan, riferendosi alla mezz’ora di panico registratasi a Wall Street giovedì scorso, quando il Dow Jones in venti minuti è arrivato a perdere 1.000 punti. (Corrado Chiominto, Gazzetta del Mezzogiorno, 10 maggio 2010, p. 4, Primo Piano). ** Le indiscrezioni che trapelano dai gruppi di lavoro è che Russia, Cina e alcuni Paesi africani vorrebbero che fosse proprio l'Itu [International telecommunication union] a controllare Internet. E quindi di fatto i governi. Le motivazioni? L'espandersi dei cyber attacchi da parte dei terroristi, incursioni di hacker per sabotaggi e spionaggio. (Daniele Manca, Corriere della sera, 4 dicembre 2012, p. 48, Idee & opinioni). ** [tit.] «I cyber-attacchi all’America più pericolosi di al-Qaeda» / La Casa Bianca preme sulla Cina: dialoghiamo sugli hacker [testo] [...] L’allarme lanciato da [James] Clapper nel suo documento a Capitol Hill è più generico di quello di [Tom] Donilon. Non cita infatti la Cina, e riguarda soprattutto i cyber- attacchi di natura terroristica, senza escludere però quelli perpetrati da potenze straniere. (Elena Molinari, Avvenire, 13 marzo 2013, p. 16, Oggi Continenti). ** Un nuovo allarme attraversa l'Europa. Non sono solo le devastanti azioni terroristiche a preoccupare i governi occidentali ma anche la minaccia concreta di cyber attacchi da parte dell'Isis. Ormai la guerra si combatte su più fronti e quella digitale sta diventando un incubo per i rischi che potrebbero correre le infrastrutture chiave. Ma è davvero una minaccia reale? Ancora no, ma potrebbe diventarlo. (Riccardo Pelliccetti, Giornale, 18 novembre 2015, p. 11, Il Fatto). ** Julian Assange [...] ha quindi comunicato per iscritto la sua convinzione che il fatto che la Cia abbia perso il controllo del proprio arsenale di hackeraggio è di gravità enorme, perché permette la circolazione di armi di cyberattacco, compresi malware e virus, che possono cadere nelle mani di mafie, dittature ecc. (Anna Guaita, Messaggero, 8 marzo 2017, p. 2, Primo Piano).","Tipo: Confissazione / Prefissoide, Formanti: cyber- (inglese), attacco"
cyberbisturi,sost,Apparecchiatura usata per eseguire interventi di chirurgia non invasiva mediante radiazioni.,"[tit.] Un cyber-bisturi contro i tumori / ma solo per i pazienti che pagano (Repubblica, 25 marzo 2010, Milano, p. IV).","Tipo: Confissazione / Prefissoide, Formanti: cyber- (inglese), bisturi"
cyberbullismo,sost,"Bullismo virtuale, praticato mediante la rete telematica.","Nell'ottobre del 2010 il caso creò grande scalpore: tutti condannarono Dharun [Ravi] per il suo atto di «cyberbullismo». Il ragazzo, nato in India, ma trasferitosi con la famiglia negli Stati Uniti quando aveva due anni, venne subito incriminato. Ma non era giuridicamente possibile accusarlo della morte di Tyler [Clementi]. (Massimo Gaggi, Corriere della sera, 19 marzo 2012, p. 19, Estero). ** Carolina, la quattordicenne di Novara suicidatasi dopo gli insulti sui social network, è solo l’ultima vittima del cyberbullismo. Ma quanti sono i giovani, soprattutto minorenni, che passano una parte notevole del loro tempo navigando su internet senza conoscerne i rischi o almeno senza valutarli? (Andrea Acali, Tempo, 11 gennaio 2013, p. 11, Cronache). ** «Quello di cyberbullismo meriterebbe di essere un reato autonomo». La proposta arriva da Michela Vittoria Brambilla, presidente della commissione parlamentare per l’infanzia e l’adolescenza, che ieri a Milano l’ha lanciata durante la presentazione del protocollo d’intesa tra il ministero dell’Università e della Ricerca e l’Azienda ospedaliera Fatebenefratelli per la creazione del Centro per la prevenzione e il contrasto al cyberbullismo e ai fenomeni illegali della Rete. (Corriere della sera, 7 novembre 2015, p. 21, Cronache). ** Quattordici regole d’oro per difendersi dalle insidie del web. A crearle sono stati mille studenti nella tredicesima edizione del Safer Internet Day, un evento mondiale organizzato dalla polizia postale in collaborazione con il Miur. Un workshop sul tema del cyberbullismo. (Federica Angeli, Repubblica, 10 febbraio 2016, p. 21, Cronaca).","Tipo: Confissazione / Prefissoide, Formanti: cyber- (inglese), bullismo"
cyberbullo,sost,"Bullo virtuale, che agisce servendosi della rete telematica.","In Inghilterra, si profilano tempi duri per cyber-bulli e buontemponi. Il governo presieduto da David Cameron, infatti, vorrebbe proteggere gli utenti da questi avversari, approvando un decreto di legge che prevede l'obbligo per i gestori delle piattaforme Web di rivelare immediatamente i dati di eventuali troll nel caso venisse presentata una denuncia per diffamazione o molestie. (Anna Rita Rapetta, Sicilia, 17 giugno 2012, p. 26, Noi Oggi). ** Allarme dei presidi, interviene anche la polizia postale. Cecchini senza nome e senza volto. Colpiscono nel mucchio. Spotted, «avvistati». Presi di mira. Colpiti. Affondati. Travolti da compagni che li denigrano senza un movente che non sia la cattiveria. Senza neppure riconoscere il cyberbullo che c’è in loro. (Marida Lombardo Pijola, Messaggero, 15 aprile 2013, p. 1, Prima pagina). ** Il procuratore aggiunto di Milano Pietro Forno ha ricordato che ci sono strumenti per liberarsi dei «molestatori» online, siano cyberbulli o altro: la denuncia o, prima ancora, l’ammonimento del questore. (Elvira Serra, Corriere della sera, 11 febbraio 2014, p. 19, Cronache). ** Ma chi sono veramente i cyberbulli? Il loro identikit sociale sembra ancora abbastanza confuso. Per il 70% degli intervistati si tratterebbe, indifferentemente, di maschi o femmine, per il 19% invece sono in prevalenza ragazze e per l’11% soprattutto maschietti. (Fulvio Fulvi, Avvenire, 11 marzo 2016, p. 10, Attualità).","Tipo: Confissazione / Prefissoide, Formanti: cyber- (inglese), bullo"
cybercondriaco,sost,Chi ha un interesse morboso per la ricerca di informazioni mediche e sintomatologie cliniche attraverso la rete telematica.,"il dottor Internet, come il medico di base poco può con un ipocondriaco vero. Ecco come si alimentano oggi quelli che cercano in rete la conferma medica a disturbi che credono di avere. Quelli, in crescita, ormai bollati come «cybercondriaci» (acronimo tra cyber e ipocondriaci) concentrati essenzialmente sul loro stato di salute. I malati immaginari della nostra era. Ossessionati dall’autoconvincimento di essere aggrediti da ogni tipo di patologie. Una sindrome che la rete «nutre» vista la quantità di informazioni, sia supervisionate che no, che si possono raggiungere di sito in sito. Da noi se conterebbero tre su dieci secondo gli specialisti. (Carla Massi, Messaggero, 21 maggio 2014, p. 17, Macro).","Tipo: Adattamento, Formanti: cyber- (inglese), chondriac (inglese)"
cyber-corsaro,sost,Pirata informatico.,"L'importanza della retata è legata al suo ruolo nel mondo dei cybercorsari: Monsegur, il cui compito era quello di un «rooter» (l'hacker che individua le vulnerabilità di siti web), sarebbe legato anche a Anonymous, l'organizzazione hacktivista che da anni prende di mira le pagine online di governi, aziende e istituzioni. (Unità, 6 marzo 2012, p. 8, Mondo).","Tipo: Confissazione / Prefissoide, Formanti: cyber- (inglese), corsaro"
cybercriminale,sost,Chi compie reati telematici; a essi relativo.,"se dovessero vincere i «cattivi», tutta l'economia della moneta elettronica collasserebbe su se stessa. Torneremmo ai contanti. Per fortuna, non conviene nemmeno ai cyber criminali esagerare. (Alessandro Longo, Sole 24 Ore, 15 luglio 2012, Nòva24, p. 43). ** [Windows XP] È molto diffuso nel mondo sui pc di aziende, Pubblica Amministrazione, reti di trasporto e bancomat che però non sembrano essersi tutte ancora organizzate. Realtà che custodiscono i dati, i soldi e la sicurezza di milioni di cittadini: se non sono migrate a sistemi operativi più aggiornati rischiano un massiccio attacco cyber-criminale, mettendo così a rischio anche informazioni top-secret. (Titti Santamato, Sicilia, 22 marzo 2014, p. 1, Prima pagina). ** Nel supermercato del crimine online, secondo il rapporto Dell, c’è di tutto. Persino le lezioni per imparare a diventare dei cyber-criminali con prezzi che vanno dagli 80 ai 400 dollari a seconda della «materia». (Gigio Rancilio, Avvenire, 10 aprile 2016, p. 17, Economia & Lavoro).","Tipo: Confissazione / Prefissoide, Formanti: cyber- (inglese), criminale"
cyberdissidente,sost,"Chi manifesta la propria dissidenza, anche politica, attraverso la rete telematica; chi non rispetta le regole e i divieti imposti per l'uso della rete telematica.","Qualche concessione alla libertà di informazione per i media stranieri è stata riconosciuta, […] Tuttavia è la sorte degli attivisti cinesi che più preoccupa: secondo Reporters Sans Frontières restano in cella 35 giornalisti e 51 cyber-dissidenti. (Marco Del Corona, Corriere della sera, 8 febbraio 2008, p. 11, Esteri).","Tipo: Confissazione / Prefissoide, Formanti: cyber- (inglese), dissidente"
cyberdizionario,sost,"Dizionario informatico, redatto con metodologie informatiche e consultabile su supporto elettronico o mediante la rete telematica.","Dal dizionario chiuso a quello aperto dunque? «La vertiginosa proliferazione di parole fa sì che il dizionario di tradizione umanistica possa considerarsi defunto, se non nelle sue versioni a uso scolastico e familiare. D’altra parte, l’utopia di rispecchiare la totalità della lingua è oggi divenuta impossibile. Per intanto io suggerisco due soluzioni: l’apprestamento di un deposito ancora cartaceo, ma sorretto da un aggiornamento perpetuo di schede supplementari, oppure il ricorso ai cyber dizionari, aperti a una perenne rimanipolazione in tempo reale, con integrazioni e correzioni firmate da un gruppo di responsabili» [Edoardo Sanguineti intervistato da Guido Caserza]. (Mattino, 30 gennaio 2009, p. 19).","Tipo: Confissazione / Prefissoide, Formanti: cyber- (inglese), dizionario"
cyberguerra,sost,Guerra combattuta con l'impiego di mezzi tecnologici avanzati per l'attacco dei sistemi informatici nemici.,"Facebook ha oscurato il profilo a sostegno di [Julian] Assange e ora rischia di finire impantanto della cyberguerra che non ha confini e una sola regola: blocca il nemico. (Maurizio Piccirilli, Tempo, 10 dicembre 2010, p. 1, Prima pagina). ** La cyber-guerra è il conflitto di un mondo che ha ormai un suo doppio, quell’universo elettronico nel quale le nazioni sono vulnerabili fin nei gangli più intimi e vitali. Il dossier diffuso questa settimana da McAfee, azienda che produce sistemi di protezione informatica, rivela che per anni sono stati infiltrati 72 tra enti e società in 14 Paesi e territori, anche asiatici: diversi governi (americano in testa), rami dell’Onu, il Comitato olimpico, aziende più o meno strategiche. (Marco Del Corona, Corriere della sera, 5 agosto 2011, p. 41, Idee & opinioni). ** [tit.] Prove tecniche di cyberguerra / L’attentato di Parigi preceduto da un’ondata di incursioni. Energia e tlc sono i target prioritari ma i rischi sono ovunque (Sole 24 Ore, 18 gennaio 2015, p. 11, Nòva24).","Tipo: Confissazione / Prefissoide, Formanti: cyber- (inglese), guerra"
cyberguerriero,sost,"Automa dotato di tecnologie molto avanzate, capace di sostituire l'uomo in azioni belliche particolarmente delicate e pericolose; soldato capace di avvalersi delle tecnologie da combattimento più avanzate; chi combatte la criminalità telematica.","Almeno centoventi nazioni utilizzano internet per fare spionaggio politico, rubare informazioni economiche, compromettere brevetti e carpire segreti industriali. C’è l’hacker solitario, che lo fa per fini di lucro, e ci sono i cyber-guerrieri governativi che si muovono con obiettivi politici, militari o più semplicemente propagandistici. (Francesco Palmas, Avvenire, 26 ottobre 2016, p. 3, Idee).","Tipo: Confissazione / Prefissoide, Formanti: cyber- (inglese), guerriero"
cyberpirata,sost,Chi compie atti di pirateria telematica.,"Ma chi è stato a mettere su YouTube.com il clou de «Los Serrano»? Non si sa. Può darsi che sia stato un cyber-pirata interno di Telecinco oppure un abbonato ad una tv via cavo a pagamento su cui è possibile vedere, una settimana prima della trasmissione in chiaro, la puntata del serial. (Gian Antonio Orighi, Stampa, 7 marzo 2007, p. 39, Spettacoli).","Tipo: Confissazione / Prefissoide, Formanti: cyber- (inglese), pirata"
cyberpoliziotto,sost,Chi si occupa della vigilanza della rete telematica con il compito di individuare pirati informatici e prevenire la diffusione di virus.,"Pirati, pedofili e terroristi sono maledettamente smart, farabutti intelligenti e techno progrediti. È per questo che il cyberpoliziotto più famoso d'Italia, che si chiama Domenico Vulpiani ed è il direttore del servizio polizia postale e delle comunicazioni, ci tiene a raccontare tutto quello che si fa nei suoi uffici: lotta alla pedopornografia, al cyberterrorismo, all'hacking e difesa del copyright, delle operazioni di e-banking. (Alessandra Retico, Repubblica, 5 agosto 2009, p. 31, Cronaca).","Tipo: Confissazione / Prefissoide, Formanti: cyber- (inglese), poliziotto"
cybersicurezza,sost,Sistema di sicurezza che protegge la rete telematica di uno stato da eventuali attacchi terroristici perpetrati per via telematica.,"[Barack] Obama promette da tempo la nomina di uno «zar della cybersicurezza» che abbia il potere di coordinare le azioni contro gli attacchi informatici, ma ha appena perso il principale candidato alla poltrona: Melissa Hathaway, che attendeva la nomina da oltre due mesi, ha lasciato polemicamente lo staff della Casa Bianca lamentando l'immobilismo dell'amministrazione. (Alessio Balbi, Repubblica, 8 agosto 2009, p. 30, R2). ** «L’attacco al Centcom -- ha detto ieri il presidente [Barack Obama], durante un incontro con i leader repubblicani e democratici alla Casa Bianca -- dimostra la necessità di una legge per proteggere la cyber sicurezza». (Elena Molinari, Avvenire, 14 gennaio 2015, p. 7, Primo piano). ** Per lo studioso [Peter Warren Singer], il primo passo è documentarsi sui rischi [...]. «Dobbiamo intendere la cyber sicurezza come una questione che ci riguarda tutti, come la salute pubblica». (Serena Danna, Corriere della sera, 9 febbraio 2016, p. 21, Cronache).","Tipo: Confissazione / Prefissoide, Formanti: cyber- (inglese), sicurezza"
cyberterrorismo,sost,Terrorismo telematico.,"Per Jimmy Wales, di Wikipedia, il vero pericolo per Internet [...] rimane l'eccessivo controllo governativo, piuttosto che il cyberterrorismo. «Curiamo i computer piuttosto», ha sottolineato, ricordando che il 5% dei pc ha almeno un virus. (Paola De Carolis, Corriere della sera, 2 novembre 2011, p. 19, Esteri). ** [tit.] E adesso Obama apre il fronte del cyber terrorismo: «Serve una legge per la sicurezza» [testo] Il giorno dopo l’intrusione di hacker del sedicente Califfato islamico nei computer del Centcom-- il Comando militare americano in Medio Oriente --, Barack Obama alza l’allerta cyber terrorismo. (Elena Molinari, Avvenire, 14 gennaio 2015, p. 7, Primo piano).","Tipo: Confissazione / Prefissoide, Formanti: cyber- (inglese), terrorismo"
cybervaluta,sost,(Iron.) Valuta virtuale.,"[tit.] Trenini e matematica. La vita da recluso del signor Bitcoin. Svelata l'identità del creatore della cyber-valuta (Stampa, 7 marzo 2014, p. 24, Borsa).","Tipo: Confissazione / Prefissoide, Formanti: cyber- (inglese), valuta"
D'Alema-pensiero,loc nom,"La strategia politica di Massimo D'Alema, già presidente del Consiglio dei ministri.","Mai come questa volta, è condivisibile il D’Alema-pensiero espresso nella trasmissione di Lilli Gruber: «I termini reali della competizione elettorale sono che se non vince [Pier Luigi] Bersani, vince [Silvio] Berlusconi». Con la stessa sicumera il presidente del Copasir ha aggiunto che il Cav non è finito. (Sarina Biraghi, Tempo, 11 gennaio 2013, p. 1, Prima pagina).","Tipo: Composizione / Nome+nome, Formanti: D'Alema (Massimo), pensiero"
dalemiano,sost,"Chi o che si richiama alla linea politica di Massimo D'Alema, già presidente del Consiglio dei ministri.","le primarie, per molti, sono un falso problema. Spiega il dalemiano Matteo Orfini: «La questione è politica, che c’entrano le primarie? A Milano ha vinto il candidato che aveva un profilo più netto, ragioniamo piuttosto su questo». (Maria Teresa Meli, Corriere della sera, 16 novembre 2010, p. 13, Primo Piano). ** l'ala bersaniana -- che non vede di buon occhio la candidatura del dalemiano [Gianni] Cuperlo -- spera che l'ex segretario della Cgil [Guglielmo Epifani], accettando una candidatura al congresso, gli sbarri la strada. (Anna Rita Rapetta, Sicilia, 6 luglio 2013, p. 4, La Politica).","Tipo: Suffissazione / Denominale, Formanti: D'Alema (Massimo), -(i)ano"
dalemismo,sost,"L'adesione alla linea politica di Massimo D'Alema, già presidente del Consiglio dei ministri.","se la cronistoria del dalemismo presenta una costante, questa è proprio l'atteggiamento non esattamente appiattito sulle procure tenuto dall'ex segretario del Pds almeno da Tangentopoli in qua. (Marco Gorra, Libero, 27 dicembre 2010, p. 4, Primo Piano).","Tipo: Suffissazione / Denominale, Formanti: D'Alema (Massimo), -ismo"
danno esistenziale,loc nom,"Danno, risarcibile in sede giudiziaria, che colpisce una persona nella sua interiorità e individualità, segnandone l'esistenza.","Non è ammissibile nel nostro ordinamento un danno «esistenziale», inteso quale la perdita del fare areddituale della persona. Non sono quindi meritevoli di tutela risarcitoria, invocata a titolo di danno esistenziale, i pregiudizi consistenti in disagi, fastidi, disappunti, ansie ed in ogni altro tipo di insoddisfazione concernente gli aspetti più disparati della vita quotidiana che ciascuno conduce nel contesto sociale. (Dario Seminara, Sicilia, 18 aprile 2013, p. 22, Noi Oggi).","Tipo: Polirematica / Nome+aggettivo, Formanti: danno, esistenziale"
danzattore,sost,Ballerino che si esibisce anche nel ruolo di attore.,"Culture distanti, vite diverse, linguaggi espressivi differenti: eppure il traguardo è diventato comune per i giovani acrobati kenioti Afro Jungle Jeegs e per i danzattori «anomali» di Balletto Civile che, capitanati dalla regista e coreografa Michela Lucenti in un progetto creativo che ormai dura da due anni, hanno messo a punto «I prodotti», performance immersa nel bianco, il colore che secondo gli autori caratterizza le cose «sospese». (Daniela Zacconi, Corriere della sera, 25 novembre 2009, ViviMilano, p. 43).","Tipo: Parola macedonia, Formanti: danzatore, attore"
da paura,loc agg,"Sconcertante, fuori dal comune, mozzafiato; formula ellittica, originaria del linguaggio giovanile, di espressioni come «tale da far paura», «tale da aver paura».","Dopo aver spiegato che gli inglesi in quanto a debito stanno messi male da paura, ma che i loro titoli rendono qualcosina sopra il 2 per cento, mentre i nostri rendono tra il sette e l’otto per cento, mistero, la nota della Reuters aggiunge: dipende tutto dal fatto che a Londra c’è la Bank of England che fa il suo mestiere, mentre in Italia i titoli espressi in euro, moneta «comune», sono governati da un asse franco-tedesco e dalla sua banca antinflazione che non si dichiara prestatore di ultima istanza. (Giuliano Ferrara, Foglio, 17 novembre 2011, p. 1, Prima pagina).","Tipo: Ellissi, Formanti: paura"
Daspo,sost,"Acronimo di Divieto di accedere a manifestazioni sportive, titolo della legge n. 401 del 13 dicembre 1989, finalizzata a contrastare la violenza negli stadi.","In casa Roma, a fronte di diciottomila abbonamenti, sono state stampate ventunmila tessere dopo il nulla osta da parte della Questura, organo competente per comunicazioni su eventuale presenza di motivi ostativi al rilascio come il Daspo in corso o condanne per reati da stadio negli ultimi cinque anni. (Marco Conterio, Messaggero, 27 agosto 2010, p. 9, Interni). ** Ecco il ddl che il ministro (che per placare la rabbia dei poliziotti ha anche detto di voler azzerare o ridurre i tagli alle forze dell'ordine) presenterà al prossimo cdm: [...] «Estensione del Daspo (il divieto di accedere agli stadi per gli ultrà)» e «dell'arresto in flagranza differita -- come già avviene per quelle sportive -- anche alle manifestazioni politiche». (Alberto Custodero, Repubblica, 19 ottobre 2011, p. 14). ** Cautela invece su un’altra misura invocata da molti: l’estensione del Daspo (il divieto di accedere alle manifestazioni sportive) alle manifestazioni di piazza, che consentirebbe di escludere preventivamente dai cortei a rischio chi ha precedenti in materia. Ma, rileva il ministro, «stiamo facendo delle valutazioni perché ci sono aspetti costituzionali che dobbiamo chiarire». [Annamaria] Cancellieri si appella quindi alla politica. (F[abio] D[i] C[hio], Tempo, 23 novembre 2012, p. 9, Primo Piano). ** Noi ci mettemmo i morti, Margareth Thatcher, la Lady di Ferro, ci mise una legge spietata: fuori il calcio inglese da tutte le manifestazioni europee; avanzò la proposta all’Uefa che l’accolse a malincuore ma dovette accettarla. Ecco, questo ricordavo con rabbia mentre notavo l’agitazione scomposta dei signori occupanti la Tribuna degli Impotenti, addio onore; questo mi irrita mentre ascolto i discorsi minacciosi dei tribuni istituzionali che minacciano «daspo a vita» a teppisti e cialtroni che del «daspo» -- il provvedimento di espulsione dallo stadio -- han fatto una medaglia al valore, unendola a condanne per violenze e rapine, titoli che garantiscono loro la nomina a capipopolo del tifo. (Italo Cucci, Avvenire, 6 maggio 2014, p. 1, Prima pagina).","Tipo: Acronimo, Formanti: divieto, accedere, manifestazione, sportivo"
Dat 1,sost,"Acronimo dell'ingl. Dynamic area telethermography, Teletermografia dinamica.","Il «C.I.R.Park» e la Regione Piemonte hanno finanziato o stanno finanziando 12 progetti di ricerca di tecnologia medica e alcuni sono vicini al trasferimento industriale. Tra questi, c'è la costruzione di un termografo dinamico (DAT) per i tumori al seno, (Claudio Zanon, Stampa, 23 luglio 2008, Tuttoscienze, p. 4).","Tipo: Prestito / Inglese, Formanti: dynamic (inglese), area ENG (inglese), telethermography (inglese)"
Dat 2,sost,Acronimo di Dichiarazione anticipata di trattamento.,"Con il parere n. 1991/2018, depositato ieri, il Consiglio di Stato ha suggerito alcuni principi con i quali gestire il registro nazionale delle Dat (le Diachiarazioni anticipate di trattamento). L’intervento dei massimi giudici amministrativi era stato chiesto lo scorso 22 giugno dal Ministro della salute, Giulia Grillo, con l’intento dichiarato di «rendere effettivo il diritto dei cittadini di poter fare al più presto le dichiarazioni di fine vita». (Marcello Palmieri, Avvenire, 1 agosto 2018, p. 9, Attualità).","Tipo: Acronimo, Formanti: dichiarazione, anticipato, trattamento"
davantologico,agg,"(Scherz.) Che è davanti agli occhi di tutti, che tutti possono facilmente comprendere.","Lino Jannuzzi è una leggenda vivente del giornalismo dietrologico. […] E' tutto così davantologico, a Roma. Perché continuare a far finta che esista un dietro? (Michele Serra, Repubblica, 22 dicembre 2001, p. 16, Commenti).","Tipo: Confissazione / Suffissoide, Formanti: davanti, -(o)logico"
day-surgery,loc nom,"Intervento chirurgico con ricovero fino a dodici o ventiquattro ore; chirurgia di giornata; per estensione, il reparto ospedaliero nel quale si compiono interventi chirurgici che non richiedono il ricovero interno.","Grazie all’innovazione tecnologica l’unità di chirurgia colonproctologica del San Camillo propone per le patologie anali una chirurgia senza dolore, con ricovero di un giorno (day surgery), e un rapidissimo ritorno all’attività lavorativa. (Avvenire, 21 aprile 2013, p. 24). ** La vicenda dei due farmaci equivalenti che curano la terza causa di cecità al mondo, la degenerazione maculare senile, è a una svolta. […]  a denunciare l’anomalia (anche a corriere.it ) è l’oculista milanese Domenico De Felice già nel 2011 (ai tempi del ministro Balduzzi). A presentare l’esposto all’Agcom è invece l’avvocato bolognese Giorgio Muccio (a nome di un’associazione di day surgery). (Sabrina Giannini, Corriere della sera, 31 maggio 2015, p. 20, Cronache).","Tipo: Prestito / Inglese, Formanti: day (inglese), surgery (inglese)"
day-trader,loc nom,Chi compie in Borsa operazioni di acquisto e vendita di titoli nell'arco di una stessa giornata.,"il 45% dei risparmiatori che operano attraverso la rete, sottolinea uno studio pubblicato da Borsa italiana lo scorso ottobre, dichiara […] di aver negoziato prodotti derivati negli ultimi 12 mesi. Una percentuale che sale al 54% quando si considerano i «day trader», cioè coloro che tendono ad aprire e chiudere le posizioni nell'arco di una sola seduta di contrattazione. (Maximilian Cellino, Sole 24 Ore, 16 marzo 2013, p. 5, Regole e mercati).","Tipo: Prestito / Inglese, Formanti: day (inglese), trader (inglese)"
deadline,sost,"Scadenza, limite, termine ultimativo.","La legge di stabilità ieri ha ottenuto il via libera dell’Aula della Camera e ora passa in Senato dove già mercoledì dovrebbe cominciare l’esame in commissione bilancio. La dead-line è il 10 dicembre, ovvero pochi giorni prima dell’intervento di Berlusconi in Parlamento per la richiesta di fiducia. (Laura Della Pasqua, Tempo, 20 novembre 2010, p. 17, Economia). ** Anche in via dell’Umiltà considerano la «deadline» di tutta questa storia il 9 settembre, quando la Giunta per le elezioni del Senato sarà chiamata a dare il suo verdetto sulla decadenza da senatore di [Silvio] Berlusconi. (Paola Di Caro, Corriere della sera, 19 agosto 2013, p. 4, Primo Piano). ** Non si danno più scadenze, se l'affare è serio ti danno una deadline, e se non la rispetti ti uccidono, credo. (Massimiliano Parente, Giornale, 18 maggio 2015, p. 10, Attualità).","Tipo: Prestito / Inglese, Formanti: dead (inglese), line (inglese)"
dead-zone,loc nom,"Area, zona priva di ogni forma di vita.","La ricerca, finanziata dalla Bp con 500 milioni di euro per i prossimi 10 anni, ha evidenziato anche un problema: se i batteri lavorano a pieno ritmo, nei prossimi anni questa zona di mare potrebbe impoverirsi di ossigeno, elemento necessario alla digestione, al punto da generare delle aree morte (dead-zone). Niente animali e vegetali. (Paola Caruso, Corriere della sera, 31 agosto 2010, p. 32).","Tipo: Prestito / Inglese, Formanti: dead (inglese), zone (inglese)"
deamericanizzazione,sost,Progressiva perdita d'importanza e di visibilità della presenza americana.,"il presidente del Brasile, Dilma Rousseff, sta sfruttando il palco del vertice sulla governance di Internet (a San Paolo) per andare oltre e lanciare la «de-americanizzazione». Non è il primo leader a farlo e non è nemmeno un caso. Come ha ricordato «Le Monde» ieri, Rousseff nel settembre del 2013 aveva scoperto in seguito alle denunce di Edward Snowden che la Nsa teneva lei e tutto il suo staff sotto controllo. (Massimo Sideri, Corriere della sera, 24 aprile 2014, p. 34, Idee & opinioni).","Tipo: Prefissazione, Formanti: de-, americanizzazione"
deandreiano,agg,Del cantautore Fabrizio De André (1940-1999).,"L'esitazione alla quale mi riferisco è quella che sperimenta il Piero deandreiano di fronte al nemico, quell'indugio che nel concedersi il rischio di essere vulnerabili genera uno spazio di civiltà trasformando l'esitazione in valore. (Giorgio Vasta, Repubblica, 10 giugno 2009, p. 43, R2 Cultura).","Tipo: Suffissazione / Denominale, Formanti: De André (Fabrizio), -(i)ano"
debenedettiano,agg,"Di Carlo De Benedetti, finanziere, industriale e editore; che fa riferimento a Carlo De Benedetti.","In fondo, voi andate per le spicce, vi interessa solo come votiamo, e sulla base di quel che immaginate, poi costruite i vostri sermoni. Possibile che di nient’altro si possa parlare? Ti faccio notare che in questa totale sottovalutazione dei discorsi e delle figure variamente cattoliche, delle loro professionalità e della capacità di incidere là dove operano, tu e i tuoi amici debenedettiani vi trovate talora stranamente solidali con gli editorialisti dell’altra corazzata, del giornale delle Banche. (Dino Boffo, lettera aperta a Michele Serra, Avvenire, 27 febbraio 2008, p. 2, Seconda Pagina). ** Fango erano le dichiarazioni dell'ex fidanzato [di Noemi Letizia] Gino, come abbiamo definitivamente dimostrato sul «Giornale». E fango è quello che gli inviati del gruppo debenedettiano stanno cercando di raccogliere in giro per l'Italia. Effettivamente sono scatenati. (Mario Giordano, Giornale, 1 giugno 2009, p. 1, Prima pagina).","Tipo: Suffissazione / Denominale, Formanti: De Benedetti (Carlo), -(i)ano"
deberlusconizzato,agg,"Privato di legami, condizionamenti o riferimenti relativi a Silvio Berlusconi, alla sua linea politica.","Il presidente della Camera nutre un'ambizione molto alta: costruire un Popolo della libertà de-berlusconizzato. Un punto di aggregazione dell'area moderata che per anni si è riconosciuta nella personalità dell'uomo di Arcore. (Stefano Folli, Sole 24 Ore, 6 ottobre 2010, p. 16, Politica e società). ** Di [Giulio] Tremonti si è detto di tutto: animatore di un polo laico e socialista, fondatore di un «vero partito del nord», sindaco di Milano, successore di Umberto Bossi, leader alternativo di un Pdl deberlusconizzato. Poi invece è nato [Angelino] Alfano (e lui si è offeso); (Salvatore Merlo, Foglio, 1 dicembre 2011, p. I). ** Che il Pdl «deberlusconizzato» si sgretoli a causa della giustizia è una nemesi che il segretario vuole impedire a tutti i costi. Ma per farlo deve muoversi in fretta. Anche perché lo scontro sulla giustizia sta diventando uno spartiacque politico. (Federica Fantozzi, Unità, 15 marzo 2012, p. 10, Primo Piano). ** [Fabrizio] Cicchitto ha parlato di «defalchizzazione», liberazione dai «falchi», gli estremisti: «Il Pdl va defalchizzato e non deberlusconizzato. Bisogna dare ad [Angelino] Alfano la possibilità di costruire un grande partito moderato, riformista e garantista». (Andrea Garibaldi, Corriere della sera, 5 ottobre 2013, p. 6, Primo Piano). ** c’è chi auspica che il leader 77enne passi la mano, forse in favore della figlia Marina. Il consigliere politico Giovanni Toti non ne è convinto: «Chi sognava un centrodestra deberlusconizzato si è fermato. Bisogna sedersi intorno a un tavolo e riunificare una coalizione che sotto Berlusconi è stata sempre vincente». (Vincenzo R. Spagnolo, Avvenire, 27 maggio 2014, p. 8, Primo piano).","Tipo: Prefissazione, Formanti: de-, berlusconizzato"
debolismo,sost,Tendenza filosofica ispirata alla teoria del pensiero debole.,"«La passione per la verità che Joseph Ratzinger ha testimoniato coerentemente in tutti questi anni, va intesa come risposta al debolismo della postmodernità» [Carlo Maria Martini riportato da Giulio Anselmi]. (Repubblica, 26 aprile 2005, p. 10).","Tipo: Suffissazione / Deaggettivale, Formanti: debole, -ismo"
deburocratizzare,verb,Semplificare l'apparato e le procedure burocratiche che ostacolano lo svolgimento di un'attività.,"Deburocratizzare è impossibile se non capovolgiamo il paradigma: non è lo Stato che deve assicurare che sono onesto e non avveleno i clienti, sono io che garantisco, poi, se mi trovano a sgarrare, mi fanno chiudere. Qui, invece, con la smania dei controlli, fioriscono solo le mazzette. (Davide Giacalone, Tempo, 17 luglio 2011, p. 1, Prima pagina). ** Con il Governo Renzi si sono avviate riforme istituzionali importanti che dovrebbero snellire il processo legislativo, rimodulare il Titolo V della Costituzione per passare da un federalismo conflittuale ad uno razionale, semplificare e deburocratizzare. (Alberto Quadrio Curzio, Sole 24 Ore, 30 marzo 2014, p. 1, Prima pagina).","Tipo: Prefissazione, Formanti: de-, burocratizzare"
deburocratizzazione,sost,"Semplificazione dell'apparato e delle procedure burocratiche che ostacolano lo svolgimento di un'attività; anche, cessazione temporanea dalle funzioni impiegatizie.","Ogni anno anche i dirigenti amministrativi devono trascorrere una settimana di «deburocratizzazione»: significa che abbandonano le proprie scrivanie e vanno a lavorare come commessi o posteggiatori o uomini delle pulizie in uno dei grandi negozi, per stare a contatto con la clientela. (Corriere della sera, 1 febbraio 1999, Corriere Economia, p. 5). ** «ora il Pd deve avere un sussulto di orgoglio: via il Senato, via le province, legge elettorale dei sindaci. Una gigantesca operazione di deburocratizzazione, con una grande scommessa sull'on line» [Matteo Renzi intervistato da Aldo Cazzullo]. (Corriere della sera, 2 aprile 2013, p. 9, Primo Piano). ** se anche avviassimo subito la semplificazione e la de-burocratizzazione -- come si è fatto in Lombardia nel silenzio generale e come si dovrebbe fare rispetto alle tasse -- il debito nel breve aumenterebbe comunque per sua dinamica. Persino se facessimo ciò che alcune voci inascoltate (compresa la mia) suggeriscono da anni, vale a dire la cartolarizzazione del patrimonio dello Stato, in principio il debito aumenterebbe. (Giulio Sapelli, Messaggero, 7 agosto 2014, p. 1, Prima pagina). ** Giuseppe Conte, burocraticamente, parla dell’urgenza di una «deburocratizzazione». Ma sempre lì si torna: per aggredire la corruzione occorre aggredire la sua alleata più pericolosa: la cattiva burocrazia. Con l’aiuto di chi? Non c’è scampo: dei burocrati. Ma come sceglierli? Ecco il problema. (Gian Antonio Stella, Corriere della sera, 7 giugno 2018, p. 1, Prima pagina).","Tipo: Prefissazione, Formanti: de-, burocratizzazione"
decertificazione,sost,Semplificazione o abolizione dell'obbligo di certificazione.,"[Renato] Brunetta, intanto, annuncia che nel decreto ci sarà «un complesso di norme che chiamo di decertificazione: tutte le informazioni che sono già a disposizione della pubblica amministrazione non devono mai più essere richieste al cittadino e alle imprese». (Enrico Marro, Corriere della sera, 16 ottobre 2011, p. 15, Politica).","Tipo: Prefissazione, Formanti: de-, certificazione"
declinismo,sost,"(Iron.) Atteggiamento di chi si compiace di una situazione generale di declino, di arretramento.","A sostegno del progetto olimpico capitolino concorrono «motivi di carattere sia interno sia internazionale». Le Olimpiadi -- ha notato [Gianni] Alemanno -- «possono essere un segnale importante contro il declinismo, l’ideologia del declino» e dare dell’Italia l’immagine di un Paese «che non subisce la globalizzazione, ma si rilancia da protagonista». (Daniele Di Mario, Tempo, 30 maggio 2011, p. 16, Cronaca di Roma). ** Tanta retorica politica vorrebbe farci credere che gli Stati Uniti sono trascinati da una pericolosa deriva improntata a un senso di sconforto e d'impotenza. Mitt Romney non perde occasione per accusare il presidente Obama di aver osato insinuare che gli Usa non sono più «la più grande nazione della Terra». In realtà l'unica vera minaccia al potere internazionale americano è il «declinismo», la perdita di fiducia in se stessi. (Ian Burum, trad. di Rita Baldassarre, Corriere della sera, 6 febbraio 2012, p. 1, Prima pagina).","Tipo: Suffissazione / Denominale, Formanti: declino, -ismo"
declinista,sost,"(Iron.) Chi o che si compiace di una situazione generale di declino, di arretramento.","Torniamo al seme del declino degli Stati Uniti d'America. Allo scontro dialettico che caratterizzò una buona parte del dibattito socio politico di metà fine anni 80. Al libro di Paul Kennedy, Ascesa e declino delle grandi potenze. Poi cadde il Muro di Berlino, l'America vinse la Guerra Fredda, portò la rivoluzione via internet e i «declinisti» non si fecero più sentire per qualche tempo. (Mario Platero, Sole 24 Ore, 6 ottobre 2010, p. 13, Commenti). ** I declinisti a contratto hanno il ditino alzato su tutto, ma dimenticano la crisi dell’industria automobilistica francese e sorvolano sui commenti interessati degli intellettuali con la coppa di champagne e la cipria sul naso che sbertucciano gli italiani ma fanno finta di niente sulla crisi profonda che sconquassa il mercato dell’auto in Francia. (Mario Sechi, Tempo, 1 novembre 2012, p. 1, Prima pagina). ** Quando alcune grandi firme dell’olio italiano furono acquisite dalla Doleo si fece molto rumore, appunto perché quelle «spoliazioni» corrispondevano al paradigma declinista. Ora che si tratta di una inversione di questa tendenza che, in caso avesse successo, non solo riporterebbe alla proprietà italiana Bertolli e Carapelli, ma amplierebbe assai la presenza in questo mercato, non si presta alcuna attenzione. (Sergio Soave, Avvenire, 5 aprile 2014, p. 2, Idee).","Tipo: Suffissazione / Denominale, Formanti: declino, -ista"
decompetitivo,agg,Che scoraggia la competitività; che provoca una progressiva perdita di competitività.,"Ho anche la sensazione che molti imprenditori siano intrappolati nell'immagine sbagliata che sia inevitabile trasferire le produzioni in aree con minori costi del lavoro. Ciò è dovuto al fatto che il modello economico nostrano ostacola oggettivamente l'impresa caricandola di costi e vincoli de-competitivi, ma, soprattutto alla sfiducia che possa cambiare nel futuro. (Carlo Pelanda, Libero, 18 gennaio 2011, p. 23, LiberoMercato).","Tipo: Prefissazione, Formanti: de-, competitivo"
deconfessionalizzare,verb,"Privare dei connotati confessionali e ideologici, rendere pragmatico.","Da un lato, trionfano le speculazioni teologiche. Un organo del ministero interpreta Corano e Sharia, prescrive il look delle musulmane, insegna l'Islam agli islamici. Dall'altro lato, il ministero si propone di «deconfessionalizzare» il burqa per «non alimentare polemiche»: se lo vietiamo, [Muhammar] Gheddafi e la Corte di Strasburgo non se la prenderanno, perché, garantisce Roma, l'Islam e la religione non sono in gioco. (Marco Ventura, Corriere della sera, 8 ottobre 2010, p. 54, Idee & opinioni).","Tipo: Prefissazione, Formanti: de-, confessionalizzare"
decontribuzione,sost,Riduzione o eliminazione degli oneri per i contributi sociali che gravano sul salario lordo di un dipendente.,"A disposizione per il quadriennio 2013-2016 (ma per contratti attivati entro il 30 giugno 2015) 500 milioni per le regioni del Sud e 294 per le altre. Per le nuove assunzioni è prevista la decontribuzione piena (il 33% della retribuzione) fino a un tetto di 650 euro al mese per lavoratore per un massimo di 18 mesi (se si tratta di un nuovo contratto a tempo indeterminato, se invece è una stabilizzazione di un contratto a termine lo sgravio dura 12 mesi). (Avvenire, 27 giugno 2013, p. 6, Primo piano). ** [tit.] Sui contratti di solidarietà ritorna la decontribuzione [testo] Nel decreto sul rilancio dell’occupazione entra anche la decontribuzione dei contratti di solidarietà. La novità è inserita nell’ultimo articolo (il numero 5) del provvedimento pubblicato ieri in «Gazzetta Ufficiale» e da oggi in vigore, in attesa della conversione in legge da parte del Parlamento. La misura è stata aggiunta per trovare una soluzione ai numerosi casi di crisi aziendale, a cominciare dalla vertenza Electrolux. (Giusy Franzese, Messaggero, 21 marzo 2014, p. 3, Primo Piano). ** A marzo, secondo i dati dell’Istat, la disoccupazione è tornata a salire di due decimali, toccando il 13%, livello record dopo il 13,2% del novembre scorso. Il nuovo contratto a tutele crescenti e la decontribuzione, a parte lo spostamento verso i contratti a tempo indeterminato, per il momento non determinano la creazione di nuova occupazione. (Mario Sensini, Corriere della sera, 1 maggio 2015, p. 12, Primo piano). ** Nel mondo del lavoro, le imprese son tornate a orientarsi massicciamente verso i contratti a tempo, sfumata la generosa decontribuzione. (Oscar Giannino, Messaggero, 19 maggio 2017, p. 1, Prima pagina).","Tipo: Prefissazione, Formanti: de-, contribuzione"
decostruito,agg,"Che non segue i consueti schemi costruttivi o compositivi; nella moda, con riferimento a giacche, privo di fodera e spalline.","Nella seconda giornata di Milano Moda Donna sfila la strabiliante collezione di Ennio Capasa per Costume National: «Ho lavorato per rompere le barriere tra moda e antimoda, costruito e decostruito, maschile e femminile». (Venera Elisa Fichera, Sicilia, 21 febbraio 2014, p. 9, I Fatti).","Tipo: Prefissazione, Formanti: de-, costruito"
decostruttivismo,sost,"In architettura, tendenza alla scomposizione delle linee e dei volumi, affermatasi negli anni Ottanta del XX secolo.","[Rem] Koolhaas, che è nato nel 1944 ed ha vinto il Premio Pritzker, lavora dagli Stati Uniti alla Cina, ha realizzato edifici in Portogallo, progetti urbani nella sua Olanda e in Francia. È arrivato all'architettura intorno ai trent'anni, e prima ha fatto il giornalista, il critico, lo sceneggiatore cinematografico. Ha scritto libri diventati il paradigma di un pensiero talvolta avvicinato al decostruttivismo, altre volte al modernismo [...]. Ma lui rifiuta etichette. (Francesco Erbani, Repubblica, 25 agosto 2010, p. 44, Cultura).","Tipo: Prefissazione, Formanti: de-, costruttivismo"
decoupling,sost,"Distacco, spaiamento; con particolare riferimento alla differenza di vedute, di valutazioni e di risultati tra Europa e Stati Uniti d'America.","Si pensi all’ultimo grande braccio di ferro (anni Ottanta): sulla questione dei missili Cruise e Pershing che gli occidentali decisero di schierare per riequilibrare i missili sovietici. C’era il rischio di un possibile decoupling (il distacco dagli Stati Uniti) e della «finlandizzazione» dell’Europa. Ciò che appunto volevano coloro che riempivano piazze e strade europee contro gli euromissili. (Angelo Panebianco, Corriere della sera, 31 dicembre 2014, p. 1, Prima pagina).","Tipo: Prestito / Inglese, Formanti: decoupling (inglese)"
decrescita felice,loc nom,Abbassamento indotto della crescita economica come scelta politica virtuosa per una società più equa ed ecologicamente sostenibile.,"Con la regia di Luca Zaia, nella magnificenza della Scuola grande di San Rocco a Venezia, il leader leghista ha firmato il protocollo per la legalità sulla Pedemontana veneta. Ribadendo la linea: «Non ci hanno votato per fermare o per tornare indietro, non esistono decrescite felici: esistono solo le crescite felici. E noi siamo quelli che vogliono andare avanti, nel nome della trasparenza». (Marco Cremonesi, Corriere della sera, 31 agosto 2018, p. 1, Prima pagina).","Tipo: Polirematica / Nome+aggettivo, Formanti: decrescita, felice"
decreto fantasma,loc nom,Decreto il cui testo non risulta ancora ufficialmente riconosciuto o reso noto dall'autorità che dovrebbe emanarlo.,"Il governo considera opportuna e importante la presenza militare italiana in Afghanistan, «che sostanzia la continuità di un impegno pienamente condiviso con tutti i nostri alleati». Di più non dice [il ministro della Difesa], parla di conferme degli impegni passati ma non chiarisce le cifre di spesa del nuovo finanziamento: per i contenuti del decreto-fantasma, insomma, bisognerà ancora aspettare. (Secolo d'Italia, 5 luglio 2006, p. 4, Politica).","Tipo: Composizione / Nome+nome, Formanti: decreto, fantasma"
decreto-ponte,loc nom,"Provvedimento legislativo che disciplina solo alcuni aspetti di una materia, emanato al fine di consentire l'elaborazione di una legge più ampia e organica.","Un decreto-ponte per risolvere il rebus Imu. Il ministro dell'Economia Fabrizio Saccomanni spinge per una soluzione graduale dell'imposta sulla casa. Date le ristrettezze del bilancio, con il deficit sul filo del 3%, e la decisione della Ue sulla chiusura della procedura per il disavanzo eccessivo attesa a giorni, si fa strada l'ipotesi di un provvedimento che sospenda il pagamento della prima rata di giugno non solo per le prime case, ma forse anche per i fabbricati industriali e agricoli, con un rinvio a fine estate della riforma complessiva dell'Imu. (Mario Sensini, Corriere della sera, 13 maggio 2013, p. 5, Primo Piano). ** [tit.] [Matteo] Renzi: Italicum prima, poi il Colle / Se si vota decreto-ponte per il Senato (Sole 24 Ore, 18 dicembre 2014, p. 1, Prima pagina). ** Il ministro della Giustizia Andrea Orlando conferma l’intenzione del governo di andare di corsa, sulle unioni civili, dopo la spinta dal Consiglio di Stato con il sì al decreto ponte di Palazzo Chigi. Anzi, al di là del decreto atteso dal Viminale per le direttive su cerimonie e formulario, il Guardasigilli assicura che che si farà in fretta anche sui decreti legislativi per i quali ci sono 6 mesi per procedere. (Angelo Picariello, Avvenire, 23 luglio 2016, p. 8, Attualità).","Tipo: Composizione / Nome+nome, Formanti: decreto, ponte"
Def,sost,Acronimo di Documento di economia e finanza.,"Quando nei prossimi giorni si dovranno scrivere le grandi linee di programma nella «nota di aggiornamento» al Documento di economia e finanza (Def) -- da approvare entro dieci giorni -- il deficit per il 2019 dovrà essere all’1,6% del prodotto lordo (Pil). [Giovanni] Tria è convinto che questo sia l’obiettivo adatto: permetterebbe di erodere un po’ il deficit «strutturale», lo zoccolo duro della posizione di bilancio, garantirebbe un calo sostanziale del debito; ma non imporrebbe una vera stretta adesso che l’economia sta chiaramente rallentando. (Federico Fubini, Corriere della sera, 17 settembre 2018, p. 1, Prima pagina).","Tipo: Acronimo, Formanti: documento, economia, finanza"
defamiliarizzazione,sost,"Il progressivo abbandono del connotato familiare, dell’essere appannaggio di un sistema familiare.","[Jenny] Holzer è una delle principali esponenti delle più recenti tendenze dell'arte concettuale e dell'arte pubblica. Il suo campo di intervento è costituito dal posizionamento di brevi testi nello spazio urbano attraverso l'utilizzo di vari supporti (cartaceo, Led luminosi, pietre incise, video). E quella che viene definita un'operazione di defamiliarizzazione del paesaggio mediatico più consueto che mima e ribalta i dispositivi pubblicitari. (Paolo Vagheggi, Repubblica, 2 marzo 2009, p. 38, Cultura).","Tipo: Prefissazione, Formanti: de-, familiarizzazione"
degiovanimento,sost,Progressiva penuria di giovani.,"La povertà continua ad allungare la sua ombra inquietante su troppe realtà del nostro Paese. Un Paese che peraltro, usando uno dei tanti neologismi che caratterizzano da sempre le analisi del Censis, è alle prese con un «degiovanimento» crescente. Già oggi il 22,3% della nostra popolazione ha oltre 64 anni, mentre le previsioni annunciano oltre tre milioni di anziani in più nel 2032, quando saranno oltre il 28% della popolazione. (Dino Perrone, Avvenire, 17 dicembre 2017, p. 26).","Tipo: Parasintetico, Formanti: de-, giovane, -mento"
deglobalizzazione,sost,Superamento della globalizzazione attraverso l'incentivazione dei mercati locali.,"Fra il 1914 e il 1945 si è registrata una netta «deglobalizzazione», mentre i vent'anni successivi sono stati segnati da una crescita economica senza precedenti e da una lenta apertura delle società. Negli anni '70, il mercato dei prodotti ha raggiunto di nuovo il livello di integrazione del 1913, ma ancora nel decennio successivo quello dei capitali risultava meno fluidamente interconnesso rispetto a quel lontano anno. Oggi, tranne che nel mercato del lavoro, l'integrazione è la maggiore di sempre. (Paolo Brogi, Corriere della sera, 17 aprile 2007, p. 56). ** Nel 2016 il rischio populista si è tramutato in realtà, col voto per la Brexit nel Regno Unito e poi con l’elezione di Donald Trump negli Stati Uniti: due eventi che hanno posto fine all’era liberale inaugurata da Margaret Thatcher e Ronald Reagan, dando inizio alla de-globalizzazione. A ventisette anni dal crollo del muro di Berlino, emblema dello smantellamento dei blocchi e dei confini economici, si torna a mettere in discussione il libero scambio e il multilateralismo. È tempo di protezionismo, nazionalismo e xenofobia. (Nadia Urbinati, Repubblica, 31 luglio 2017, p. 26, Commenti).","Tipo: Prefissazione, Formanti: de-, globalizzazione"
delocalizzare,verb,"Spostare, trasferire in altro luogo, decentrare.","il circolo è perverso: riattiviamo produzioni che per sopravvivere si dovranno, quantomeno in parte, delocalizzare. Così torniamo al punto di prima con sempre più giovani senza lavoro. (Giovanni Sartori, Corriere della sera, 26 giugno 2012, p. 1, Prima pagina). ** Eppure il Paese ha retto malgrado il succedersi di quattro governi (Berlusconi, Monti, Letta, Renzi) dall'inizio della crisi. Noi crediamo che buona parte del merito vada a chi ha valorizzato il lavoro evitando di abbandonare il campo sia delocalizzando sia affiancando movimenti ribellisti. (Alberto Quadrio Curzio, Sole 24 Ore, 30 marzo 2014, p. 1, Prima pagina). ** Da una parte «la Francia eterna e fraterna», dall’altra un’alleanza mostruosa tra vecchio establishment, politici ladri, banchieri usurai, imprenditori che delocalizzano, migranti di ogni fede ma soprattutto musulmani. È un’immagine ingannatrice, il «sussulto repubblicano» è stato chiesto da personalità del mondo cattolico, da industriali che investono il patrimonio personale nell’azienda; ma la folla risponde con un ruggito e si impegna a creare «migliaia di comitati Bleu Marine, sino alla vittoria finale». (Aldo Cazzullo, Corriere della sera, 14 dicembre 2015, p. 1, Prima pagina).","Tipo: Prefissazione, Formanti: de-, localizzare"
delocalizzato,agg,"Spostato, trasferito in altro luogo, decentrato; con particolare riferimento a chi lavora utilizzando la rete telematica, lontano dalla sede dell'ufficio o dell'impresa dalla quale dipende.","Quando leggete che un gruppo di pedofili è stato individuato e arrestato, grazie al fatto che si è trovato prima il luogo (immateriale e delocalizzato) dove si scambiavano il loro immondo materiale, poi da quello si è risaliti al server, quindi alle identità «ip» (internet protocol), quindi ai loro computer e alle loro persone, vi scandalizzate e gridate alla violazione della privacy? (Davide Giacalone, Tempo, 9 giugno 2013, p. 13, Lettere & Commenti). ** «Gli Stati Uniti hanno raggiunto l'autosufficienza energetica, e sono riusciti anche a reimportare un'importante quota di produzioni delocalizzate in Asia, creando posti di lavoro» [Ettore Gotti Tedeschi intervistato da Marcello Zacché]. (Giornale, 5 febbraio 2016, p. 1, Prima pagina).","Tipo: Prefissazione, Formanti: de-, localizzato"
deluchiano,agg,"Di Vincenzo De Luca, esponente politico del centrosinistra, più volte sindaco di Salerno e Presidente della Regione Campania dal 2015.","Nel linguaggio deluchiano tutto è «grande» (grande piano, grande progetto, grande stagione, grande investimento), il governo dovrà assicurare grandi investimenti e (grandi) posti di lavoro, ma tutto viene declinato nel «noi». Collettivo che non si stenta a credere: lui comanda, gli altri seguono (o eseguono). (Roberto Scafuri, Giornale, 2 giugno 2015, p. 12, Il Fatto).","Tipo: Suffissazione / Denominale, Formanti: De Luca (Vincenzo), -(i)ano"
demansionamento,sost,Assegnazione a un lavoratore dipendente di mansioni di natura inferiore a quelle che sarebbe tenuto a svolgere per contratto.,"Con un brutto neologismo, viene qualificato come «demansionamento» il trasferimento di un lavoratore subordinato dalle mansioni per le quali era stato assunto a mansioni di natura inferiore. […] In linea di massima, il demansionamento (o dequalificazione) dovrebbe essere concordato tra gli interessati, ossia dal datore di lavoro e dal dipendente, ma in qualche ipotesi avviene anche su iniziativa unilaterale dell’imprenditore, ed è allora che deve intervenire la magistratura. (Gianluigi Girardi, Arena, 9 febbraio 2006, p. 8, Economia). ** In sostanza si sta discutendo su come spalmare 1,6 miliardi di euro (in due anni) di agevolazioni fiscali promesse dal governo su una parte del salario di secondo livello, cioè quello generato in azienda. Si sta discutendo anche di altre questioni importanti, come incentivare l'azionariato dei dipendenti, il demansionamento contrattato in caso di crisi aziendale, l'uscita dei padri in cambio dei figli, ma il grosso sta lì. (Roberto Bagnoli, Corriere della sera, 20 ottobre 2012, p. 58, Idee & opinioni). ** vorrei che tutte le mamme fossero trattate da duchesse, esattamente come Kate. Vorrei che l’annuncio della loro gravidanza non si accompagnasse all’ostracismo sul posto di lavoro, al demansionamento al loro ritorno, alla rinuncia forzata all’attività. (Luigi Ballerini, Avvenire, 26 luglio 2013, p. 2, Seconda pagina). ** Lo stesso decreto Madia ha introdotto anche un’altra importante norma per gestire gli esuberi della Pubblica amministrazione: il demansionamento. Per evitare mobilità e licenziamento, i lavoratori statali potranno accettare di svolgere mansioni inferiori, anche se di un solo livello. (Andrea Bassi, Messaggero, 30 dicembre 2014, p. 7, Primo Piano).","Tipo: Suffissazione / Deverbale, Formanti: demansionare, -mento"
demansionante,agg,Che attribuisce a un lavoratore dipendente mansioni di natura inferiore a quelle che sarebbe tenuto a svolgere per contratto.,"I tenenti da domani salgono sugli uffici mobili dei furgoni Scudo Fiat, a disposizione dei «caschi bianchi» napoletani per rilievi, sequestri e ascolto di testi, dopo un incidente stradale. […] Sulpm, Snavu con Agostino Anselmi, Giuseppe Martorano coordinatore aziendale della Uil hanno contestato ancora. Per loro, salire sullo Scudo equivale ad accettare «compiti demansionanti». (P. C., Repubblica, 21 febbraio 2007, Napoli, p. IV).","Tipo: Parasintetico, Formanti: de-, mansione, -ante"
demaschilizzazione,sost,Progressiva diminuzione della predominanza maschile; con particolare riferimento alla politica.,"sotto l’aspetto simbolico ed evocativo, la novità capace di imporsi all’attenzione pubblica è evidente. […] Come una foto del Paese, nella quale sono raffigurate tutte le realtà: quella del protagonismo femminile (anche se la de-maschilizzazione della gestione del potere ancora stenta in molti campi e in Parlamento le donne sono appena il 19 per cento); dei sindaci (Lanzetta e Delrio come sottosegretario factotum di Palazzo Chigi) che operano sul territorio e finalmente arrivano dalla periferia al centro e al top del potere; degli imprenditori (Guidi); degli interessi organizzati e del mondo associativo (Cl con Lupi, le Coop con Poletti); del Paese profondo che lotta contro le mafie (di nuovo la sindachessa calabrese Lanzetta); degli italiani che contano nei grandi circuiti europei (l’Ocse, la Bce, Bruxelles) nel caso di Padoan; e anche, piaccia o non piaccia, ma sono parte della carne italiana, dei partiti. (Mario Ajello, Messaggero, 22 febbraio 2014, p. 1, Prima pagina). ** poiché in ogni uomo c'è un po' di femminino, a «Fragranze» si è assistito a una de-maschilizzazione del profumo d'autore maschile. E così sono state molte le proposte dove essenze femminili giocano la parte del leone. (A[lessandra] I[annello], Messaggero, 17 settembre 2016, p. 22, Beauty).","Tipo: Prefissazione, Formanti: de-, maschilizzazione"
democristianeria,sost,(Iron. Spreg.) Maniera di gestire l'attività politica propria dei democristiani; atteggiamento o comportamento da democristiano.,"quello contro i ricchi non è l’unico attacco lanciato dal leader di Sel. Che ovviamente non può dimenticare Silvio Berlusconi. […] E se l’ipotesi di un ticket tra [Pier Luigi] Bersani e il Professore è semplicemente «spaventosa» («i progressisti si candidano per vincere»), l’invito del premier al leader Pd di «silenziare» le voci più radicali è «democristianeria senza Dc, roba da Grande Oriente d’Italia». «Tagliare le ali al centrosinistra -- aggiunge [Nichi Vendola] -- significa fare della politica una palude, facendo finta che ci sia una contesa per cui chiunque vinca, alla fine, vincono sempre quelli come [Mario] Monti: la razza padrona». (Nicola Imberti, Tempo, 8 gennaio 2013, p. 5, Primo Piano).","Tipo: Suffissazione / Denominale, Formanti: democristiano, -eria 2 [Suffisso che forma sostantivi di valore collettivo.]"
demorattizzare,verb,"(Iron.) Sottrarre all'eccessiva influenza delle politiche riformatrici di Letizia Moratti, già sindaco di Milano.","Mi corre dunque l'obbligo di ristabilire la verità, perché accusarmi di aver «taroccato» i conti del Comune -- come l'articolo di Giangiacomo Schiavi di domenica insinuava rievocando la litania di accuse rivoltemi negli ultimi 3 mesi dal Sindaco Pisapia e dai suoi assessori -- ha un significato che travalica il desiderio di «de-morattizzare» Milano, come qualcuno ha scritto. (Letizia Moratti, Corriere della sera, 23 agosto 2011, p. 27, Cronache).","Tipo: Parasintetico, Formanti: de-, Moratti (Letizia), -izzare"
denaro di plastica,loc nom,"Strumento utilizzato per l'acquisto di merci, perlopiù costituito da carte di credito o tessere magnetiche, che sostituisce la circolazione di denaro contante.","Pagare (e farsi pagare in nero) diventa quindi più difficile perché l' uso di soldi liquidi oltre i mille euro diventerebbe, di per sé stesso, fuori dalle regole. Il maggior uso del denaro di plastica -- secondo il governo -- non dovrà però portare aggravi di spese commissionali per i cittadini. (Giuditta Marvelli, Corriere della sera, 5 dicembre 2011, p. 8, Primo Piano). ** È quanto è emerso dall’Associazione Bancaria Italiana (ABI) nel suo ultimo rapporto, che ha inoltre rivelato come nel secondo trimestre del 2013, rispetto allo stesso periodo dello scorso anno, il denaro di plastica ha visto incrementare le transazioni del 14%. (Barbara Fruch, Giornale d'Italia, 2 febbraio 2014, p. 10, Dall'Italia).","Tipo: Calco lessicale / Internazionalismo / Nome+preposizione+nome, Formanti: denaro, plastica"
denaro elettronico,loc nom,"Strumento utilizzato per l'acquisto di merci, soprattutto attraverso la rete telematica, erogato da istituti o società di credito, sulla base di un corrispettivo in una determinata valuta che dovrà successivamente essere rifuso dall'intestatario del titolo di pagamento elettronico.","Oltre i mille euro sarà obbligatorio il denaro elettronico, dopo che la manovra di agosto scorso aveva già portato il tetto a 2.500 euro. […] La misura punta alla lotta all'evasione permettendo una maggiore tracciabilità dei pagamenti. (Tempo, 6 dicembre 2011, p. 4, Primo Piano). ** Il 30 giugno scatta l’obbligo, per commercianti, artigiani e professionisti, di accettare i pagamenti con bancomat, oltre la soglia dei 30 euro. Vuol dire che il negozio sotto casa, il barbiere ma anche il banchetto del mercato e l’idraulico che fa riparazioni nelle case come pure l’avvocato e il medico, dovranno adeguarsi alla nuova legge e dotarsi di un Pos per il denaro elettronico. (Anna Pezzi, Secolo XIX, 10 giugno 2014, p. 9, Radar).","Tipo: Calco lessicale / Internazionalismo / Nome+aggettivo, Formanti: denaro, elettronico"
denatalizzazione,sost,Calo progressivo delle nascite.,"questa campagna per conquistare Genova sembra uno scivolo verso un risultato, nel quale si conteranno solo le percentuali di vantaggio e i voti dei consiglieri che puntano a qualche ruolo nella nuova squadra vincente. Tutto questo fa mancare alla città un confronto vero sul suo destino che è sempre più incerto, indefinibile e non certo solo per colpa di questa politica mutante. Genova ha poco più di 600 mila abitanti, ha lievemente invertito la denatalizzazione, grazie ai trend di una immigrazione forte ma certo meno invasiva che in altre città italiane. (Franco Manzitti, Repubblica, 5 maggio 2007, Genova, p. V). ** Su questo giornale sono apparsi autorevoli commenti attorno alla questione del divorzio, a quarant’anni dalla vicenda referendaria che ne suggellò la definitiva introduzione in Italia nel 1974. In uno di questi Francesco D’Agostino sottolinea giustamente, con toni amari, la connessione della modifica dell’istituto matrimoniale con il processo di dematrimonializzazione e con la drammatica denatalizzazione che ne è il risultato. (Gabriella Cotta, Avvenire, 18 luglio 2014, p. 3, Idee).","Tipo: Parasintetico, Formanti: de-, natale 2, -izzazione"
deprogrammazione,sost,"Pratica finalizzata a sottrarre un adepto al condizionamento psicologico ricevuto da una setta, che fu ideata negli anni Sessanta per contrastare l'attività delle sette religiose; per estensione, ricondizionamento mentale; eliminazione di un programma di controllo.","Le gerarchie cattoliche hanno sempre condannato le tecniche di deprogrammazione psicologica, supportate in genere da metodi violenti, come non rispettose dei diritti della persona umana. (Giacomo Galeazzi, Stampa, 20 agosto 2001, p. 13, Cronache Italiane). ** la Provincia autonoma di Trento guidata da Lorenzo Dellai, contraria a «una liberalizzazione che omologa l'intero territorio nazionale», ha ripiegato sulla tattica del ricorso al Tar: «Nel 2010 siamo stati i primi in Italia ad affrontare la deprogrammazione pubblica degli orari dei negozi con una riforma coraggiosa che ha superato il sistema arcaico vigente prima del decreto Monti -- spiega l'assessore al Commercio Alessandro Olivi». (Elsa Muschella, Corriere della sera, 3 marzo 2012, p. 13, Primo Piano).","Tipo: Prefissazione, Formanti: de-, programmazione"
deregolamentatore,sost,Chi o che si propone di abolire l'eccessiva quantità di norme che regolano le attività economiche e imprenditoriali.,"Il saggio [di Giulio Tremonti] è il messaggio: e siamo sotto elezioni. Può darsi che l'enfasi sui valori sia un modo utile per tenere unito il suo popolo, un po' cattolico, un po' conservatore, un po' localista, un po' deregolamentatore. (Franco Debenedetti, Sole 24 Ore, 8 marzo 2008, p. 12, Commenti e Inchieste).","Tipo: Suffissazione / Deverbale, Formanti: deregolamentare, -(t)ore"
deregolatore,sost,Chi o che tende a eliminare l'eccesso di regole.,"«L'economia e le tecnologie hanno creato un mondo interdipendente, ma al contrario di quanto si pensa la Wto ne è il regolatore, non il deregolatore. La nostra missione è l'apertura commerciale, che ha effetti positivi per alcuni e negativi per altri. Ma nel complesso il gioco è a somma positiva. Noi ci basiamo sulle regole e non c'è nessuna eminenza grigia dietro gli Stati: alla fine decidono loro. È un'apertura al commercio sì, ma controllata e regolata» [Pascal Lamy intervistato da Federico Fubini]. (Corriere della sera, 8 giugno 2011, p. 31, Economia). ** [Nicolas] Sarkozy ha contestato la parte della lettera in cui ha visto «le tentazioni deregolatrici e liberiste» dei britannici. (Ivo Caizzi, Corriere della sera, 3 marzo 2012, p. 8, Primo Piano). ** [Silvio Berlusconi] sbaglia due volte. Innanzitutto quando non comprende che a questa coalizione servono nuove idee e nuovi programmi, non le si può propinare l'abbecedario liberista e modernizzatore del 1994: in parte perché nel frattempo se ne è furbescamente appropriato Renzi, in parte perché quelle ricette nel segno dell'ottimismo deregolatore non hanno più alcuna presa sui cittadini impoveriti e impauriti da una interminabile crisi dell'economia. (Alessandro Campi, Messaggero, 14 novembre 2016, p. 1, Prima pagina). ** «Bill Clinton è stato uno dei grandi deregolatori, uno di quei potenti che hanno lasciato libera la finanza di impazzire e buttarci ai piedi del resto del mondo» [Beppe Grillo intervistato da Arturo Celletti e Luca Mazza]. (Avvenire, 19 aprile 2017, p. 9, Attualità).","Tipo: Suffissazione / Deverbale, Formanti: deregolare, -(t)ore"
deregolazione,sost,Deregolamentazione; orientamento politico tendente alla soppressione di norme legislative che risultano eccessivamente vincolanti per lo sviluppo economico e l'attività d'impresa.,"Una novità importante che ci avvicinerà al modello anglosassone l'avremo però con i farmaci di fascia C che potranno essere venduti nei supermercati in appositi reparti con personale specializzato. I sostenitori della deregolazione giurano che non ci sarà solo maggiore libertà di scelta e più flessibilità negli orari ma che ci avvantaggeremo anche in termini di prezzi. Speriamo. (Dario Di Vico, Corriere della sera, 7 gennaio 2012, p. 1, Prima pagina).","Tipo: Adattamento, Formanti: deregulation (inglese)"
deromanizzazione,sost,Superamento del centralismo politico e burocratico rappresentato dalla città di Roma nella sua funzione di capitale.,"E’ come se [Roberto Calderoli] stesse dicendo a [Silvio] Berlusconi, in tutte queste sparate a favore della de-romanizzazione dell’Italia: tu rischi di perdere la battaglia di Milano e noi siamo orgogliosi di vincere la guerra dell’insensatezza. (Mario Ajello, Messaggero, 28 maggio 2011, p. 7, Primo Piano).","Tipo: Prefissazione, Formanti: de-, romanizzazione"
despecializzazione,sost,"Mancanza di specializzazione; progressiva perdita di specializzazione, di qualificazione.","la mitologia della rete è piena di storie che decantano le imprese di hackers minorenni, tanto giovani quanto astuti, che danno scacco allo strapotere dei colossi dell'informatica. E' la sua virtualità a fare della memory card una simulazione della memoria umana, proprio grazie a quella despecializzazione che la rende capace di gestire qualunque dato. (Marino Niola, Repubblica, 11 agosto 2008, p. 37, Cultura).","Tipo: Prefissazione, Formanti: de-, specializzazione"
despettacolarizzazione,sost,"Perdita di spettacolarità, delle manifestazioni esteriori e enfatiche.","Ruggero Gabbai racconta che per la struttura narrativa il racconto è legato al libro di Luigi Garlando, «Per questo mi chiamo Giovanni», dove un padre racconta al figlio, nato il 23 maggio 1992, la scelta del suo nome. Il regista aggiunge: «Quel che cerco è un processo di despettacolarizzazione, cambiare il modo di raccontare la mafia. E un film che comunque raccontando le vite di chi non c'è più, parla di vita». (Paola Nicita, Repubblica, 18 maggio 2008, Palermo, p. XX).","Tipo: Prefissazione, Formanti: de-, spettacolarizzazione"
detax,sost,"Tassa per lo sviluppo, progetto intergovernativo, proposto dal governo italiano a favore delle nazioni in via di sviluppo.","Come ci ha insegnato il sociologo Zygmunt Bauman, la società moderna non porta a compimento, come molti paventavano, le grandi utopie negative del secolo scorso ma si limita ad abbattere gli impedimenti e gli ostacoli sospettati, a torto o a ragione, di limitare le libertà individuali. Ecco spiegata la diffusione di parole d'ordine molto dinamiche, mobili: deregolamentazione, devoluzione, liberalizzazione, flessibilità, new economy, flussi migratori, de-tax, ecc. Tecniche che permettono al sistema di sfuggire ai gioghi normativi, alle roccaforti del controllo centrale, ai modelli di coercizione. (Aldo Grasso, Corriere della sera, 2 settembre 2005, p. 1, Prima pagina). ** «Per fortuna ci ha pensato [Roberto] Maroni a fermare l'invasione -- ha detto dal palco [Umberto Bossi] -- la gente va aiutata a casa sua, non mandata a morire sui canotti in mezzo al mare. Anni fa [Giulio] Tremonti e io avevamo pensato a una legge de-tax: niente tasse sull'1 per cento del reddito e destinare quei soldi al Terzo mondo, a costruire ospedali, case, strade, piccole imprese». (Stefano Filippi, Giornale, 13 settembre 2009, p. 6, Il Fatto).","Tipo: Parola macedonia, Formanti: development (inglese), tax (inglese)"
deterritorializzato,agg,Privato di una specificità territoriale.,"Sapeva Daniel [Amit], che il problema ebraico c'era e non era tanto facilmente liquidabile. Tanto è vero -- lo ricordo bene -- che non polemizzarono mai contro Herbert Marcuse, che pure, nel 1967, al culmine della sua popolarità fra le nuove generazioni di sinistra, aveva detto, parlando alla Freie Universitaet di Berlino, «di sentirsi solidale con Israele per ragioni personali che non sono solo personali». Capivano. Ritenevano solo che la questione ebraica andasse «deterritorializzata», Israele «desionizzato». L'ipotesi era la creazione di una comune patria socialista, fondata sul reciproco rispetto dei due popoli. (Luciana Castellina, Manifesto, 6 novembre 2007, p.2, Lettere).","Tipo: Prefissazione, Formanti: de-, territorializzato"
devalorizzazione,sost,Progressiva perdita o privazione di valori.,"Nelle pagine machiavelliane, in maniera particolare, il critico si sofferma sulla lucida analisi dedicata dal Segretario fiorentino al ruolo negativo del cristianesimo: la devalorizzazione della vita terrena ha, infatti, frenato la crescita civile della nazione. (Nuccio Ordine, Corriere della sera, 21 aprile 2011, p. 39, Cultura).","Tipo: Prefissazione, Formanti: de-, valorizzazione"
devoluzione,sost,"Trasferimento, delega di poteri dal governo centrale alle amministrazioni locali; decentramento.","[tit.] La fine del federalismo all'italiana tra scandali, sprechi e devoluzioni [testo] […] Quello che è stato fatto in Italia non è un «federalismo» ma una «devoluzione» dei poteri dello Stato a enti locali, senza nessuna esperienza di autogoverno in epoca moderna (a parte il Piemonte e la Toscana i regni preunitari non coincidevano con le regioni). (Roger Abravanel, Corriere della sera, 7 ottobre 2012, p. 1, Prima pagina).","Tipo: Specializzazione, Formanti: devoluzione"
dialogo sociale,loc nom,"Consultazione tra i rappresentanti delle istituzioni e delle parti sociali che si propone di favorire la crescita dell'occupazione e del benessere sociale; per estensione, consultazione politica su argomenti di interesse sociale.","Il premier si è presentato in Parlamento invocando il dialogo sociale. La Cisl vi ha visto la possibilità di tornare a una stagione di forte concertazione, sul modello dei primi anni Novanta, quando il sindacato, di fronte alla crisi della politica, svolse insieme con i governi tecnici un ruolo di supplenza. […] Ma i margini sono strettissimi. Tutti e tre i sindacati sanno che non potranno evitare una manovra dura, forse durissima. (Enrico Marro, Corriere della sera, 2 dicembre 2011, p. 5, Primo Piano). ** sui testi del cosiddetto Jobs Act arrivati al voto del Senato non si è svolto neppure un incontro. Né al massimo livello con il presidente del Consiglio né con il ministro del Lavoro (che peraltro non sembra avere margini di iniziativa autonoma). Una scelta consapevole, quella del premier, che non solo ha superato l’ormai comatosa «concertazione», ma ha pervicacemente perseguito una linea di azzeramento del «dialogo sociale» inteso come prioritario e determinante confronto con le organizzazioni sindacali. (Francesco Riccardi, Avvenire, 25 settembre 2014, p. 1, Prima pagina).","Tipo: Polirematica / Nome+aggettivo, Formanti: dialogo, sociale"
dibbbattito,sost,"(Iron. Scherz.) Discussione rituale, forzata e spesso eccessivamente lunga, suscitata da qualunque pretesto.","Ricordate «Rashomon»? Sì, è roba da cineforum e «dibbattito» stile «La corazzata Potemkin», ma sfogliando i giornali di ieri come non pensare al celebre film giapponese, la storia di un delitto raccontata dai quattro protagonisti in quattro versioni diverse, tutte compatibili ma profondamente divergenti? (Gianni Pennacchi, Giornale, 8 novembre 2009, p. 2, Il Fatto). ** «Ma de che stamo a parlà?» Di solito il «dibbattito» sul tema del giorno non prevede zone grigie: o di qua o di là. Questa volta no. Questa volta il caso, o lo scandalo, a seconda dei punti di vista, delle intercettazioni ha partorito una sottile linea d'ombra entro alla quale si sono furbescamente collocati Antonio Di Pietro, leader dell'Italia dei Valori, e Massimo D'Alema, uno dei capi del Pd. (Enrico Paoli, Libero, 24 giugno 2011, p. 2, Primo Piano). ** ogni tanto un sindaco firma un'ordinanza in cui l'orario di chiusura dei locali viene anticipato a mezzanotte. Segue allora immancabilmente il «dibbbattito» tra chi sostiene il diritto al riposo e chi parteggia per il diritto alla movida, con conseguenze a un tempo esilaranti e tragiche: vedi il caso di Sergio Cofferati, che anni fa da primo cittadino di Bologna si beccò immediatamente del «fascista». Va da sé che non si tratta di una questione di ordine pubblico, ma antropologica. (Giuseppe Culicchia, Stampa, 6 agosto 2011, p. 13, Cronache Italiane).","Tipo: Enfasi espressiva, Formanti: dibattito"
diccì,sost,Trascrizione della realizzazione fonetica della sigla Dc (Democrazia cristiana); chi o che fa parte della Democrazia cristiana.,"A Verona il presidente della municipalizzata luce e gas, che è anche segretario della Lega (messo lì dal sindaco leghista: l'avessero fatto i dicì o i comunisti apriti cielo!), ha deciso di sponsorizzare l'Hellas: 700 mila euro. Offrendo pure uno sconto sulle bollette a chi fa l'abbonamento allo stadio. (Sergio Rizzo e Gian Antonio Stella, Corriere della sera, 10 agosto 2011, p. 1, Prima pagina).","Tipo: Deacronimico, Formanti: Dc"
dichiarazione-choc,loc nom,Dichiarazione che suscita stupore.,"Pian piano gli allarmi si sono moltiplicati, a partire dalle dichiarazioni-choc del numero due della Brookings Institution, William Gale, che già nel 2009 avvertiva che ormai nessuno è più al sicuro, che i salvataggi bancari mettevano ormai a rischio perfino le finanze di Svizzera e Gran Bretagna. (Massimo Gaggi, Corriere della sera, 20 agosto 2011, p. 1, Prima pagina).","Tipo: Composizione / Nome+nome, Formanti: dichiarazione, choc (francese)"
diellino,sost,"Appartenente o relativo al gruppo politico di Democrazia è Libertà - La Margherita, la cui prima riunione si è tenuta a Roma il 27 luglio 2001.","Secondo il diellino Giorgio Merlo «finalmente i Teodem gettano la maschera sui Dico». (Flavia Amabile, Stampa, 5 marzo 2007, p. 7). ** Del resto però le ammissioni fatte davanti ai pm impongono di fare i conti. Con che cosa esattamente? Per quel che si sa finora, col gesto di un fiduciario che si appropria di risorse che avrebbe dovuto custodire o impiegare nelle attività politiche delle frange della diaspora diellina (questa era la principale «istituzionale» attività di [Luigi] Lusi). (Stefano Menichini, Europa, 1 febbraio 2012, p. 1, Prima pagina).","Tipo: Suffissazione / Denominale, Formanti: dielle, -ino 2 [Appartenente a, relativo a]"
diet,agg,"Dietetico, a basso contenuto calorico.","Se siete sovrappeso e amate le bibite dolci, le soluzioni diet (ovvero con edulcoranti al posto degli zuccheri) possono sembrarvi l'ideale, ma i ricercatori sono da tempo dubbiosi sulla reale efficacia degli edulcoranti nel limitare gli apporti calorici. (Carla Favaro, Corriere della sera, 16 febbraio 2014, p. 40).","Tipo: Prestito / Inglese, Formanti: diet (inglese)"
diffusione virale,loc nom,Strategia di commercializzazione basata sulla propagazione della conoscenza di un prodotto entro gruppi omogenei di consumatori.,"«La web reputation è misurabile spiega Alessandro Giovannini, amministratore di PhiNet poiché oggi disponiamo di strumenti per monitorare quotidianamente miriadi di fonti ed associare ad esse valori quali il rank di autorevolezza, il volume di visitatori e visualizzazioni e la capacità di diffusione virale di un contenuto. È necessario un radicale cambiamento di strategie di comunicazione e di registri linguistici poiché la ""voce"" dell' azienda è, nei social media, sullo stesso piano di quella del suo utente». (Laura Kiss, Repubblica, 19 marzo 2012, Affari & Finanza, p. 33). ** «Chiesa baby sitter», «Dio spray». Sono le ultime note espressioni usate da papa Francesco nella messa quotidiana mattutina a Santa Marta e che in rete hanno ormai raggiunto una diffusione virale. Sono formule di un linguaggio icastico, plastico, che in due battute riesce a condensare efficacemente temi di ampia trattazione e che bastano da sole a farci riflettere ancora sul magistero di papa Francesco. (Stefania Falasca, Avvenire, 21 aprile 2013, p. 32).","Tipo: Calco lessicale / Nome+aggettivo, Formanti: diffusione, virale"
diggì,sost,"Trascrizione della realizzazione fonetica della sigla Dg, Direttore generale.","[tit.] Atac, scontro sulle nomine / [Massimo] Colomban gela [Manuel] Fantasia / Impasse sul nuovo diggì (Messaggero, 28 ottobre 2016, p. 42, Cronaca di Roma).","Tipo: Deacronimico, Formanti: Dg"
digipack,sost,Edizione digitale multimediale; ad essa relativo.,"Nell'album, che si intitola «Un paese ci vuole», gli arrangiamenti e la direzione artistica sono di Luca Zanetti, ottima fisarmonica da tempo al fianco di Deidda. Gli altri musicisti sono, al pianoforte Silvia Cucchi,al clarinetto Diego Mascherpa e Gianluca Trovesi, al contrabbasso Saverio Miele e Roberto Chiriaco, alla batteria Paolo Franciscone, alla chitarra Elio Lombardo, al violoncello Ines Hrelia. Le voci sono di Maria Lapi e dell'attore Carlo Simoni. Pregevole la confezione in digipack del cd, corredata di belle foto. (Marco Basso, Stampa, 7 giugno 2011, p. 69, In Città).","Tipo: Prestito / Inglese, Formanti: digipack (inglese)"
digital divide,loc nom,"La sperequazione determinata dalla possibilità e dalla capacità di accedere alle nuove tecnologie, con particolare riferimento a quelle informatiche e telematiche.","«Se i numeri non mentono allora sette italiani su dieci tra i 15 e i 65 anni sono tagliati fuori dai benefici dell'economia della conoscenza. Il che -- agggiunge il linguista che lunedì sarà a Roma all'Internet Governance Forum -- aiuterebbe a spiegare perché l'Italia rispetto ad altri paesi sembri inchiodata a quel 40 per cento». Sicuramente fa fatica a crescere in termini di accesso al Web. Certamente il caso italiano risente del digital divide e della mancanza di incentivi per la banda larga ma anche -- e per [Tullio] De Mauro soprattutto -- della «scarsa capacità alfabetica di profondi strati della popolazione». (Luca Tremolada, Sole 24 Ore, 25 novembre 2010, Nòva24, p. 7). ** Talvolta si discute, opportunamente, sul digital divide della popolazione, o sulla carenza delle infrastrutture informatiche del Paese. Tutto vero. Ma molte Pa sono molto lontane dai progetti ribaditi di e-gov. E chi è informatizzato lo è in maniera diversa dal suo «vicino» e geloso del suo sistema, anche se non dialoga con altri. (Antonio Mastrapasqua, Corriere della sera, 11 agosto 2013, p. 3, Primo Piano). ** Google già da tempo sta lavorando a un progetto per l'azzeramento del digital divide e per la diffusione di connessioni Internet anche nei Paesi privi delle necessarie infrastrutture. (Anna Rita Rapetta, Sicilia, 6 marzo 2014, p. 18, Noi Oggi). ** «Stiamo lavorando con il governo per contrastare il digital divide, che per l'Italia è un vero problema», aggiunge il manager [Giuseppe Recchi] ricordando che «nel 2017 avremo una copertura della banda larga mobile al 95%, stiamo recuperando i ritardi della banda larga fissa, per la quale nel 2017 raggiungeremo il 75% del Paese». (Giornale, 22 novembre 2015, p. 18, Economia).","Tipo: Prestito / Inglese, Formanti: digital (inglese), divide (inglese)"
digitale terrestre,loc nom,"Sistema di diffusione di segnali televisivi digitali mediante trasmettitori-ripetitori terrestri, che ne permettono la ricezione attraverso le antenne tradizionali.","il multichannel e la diffusione del digitale terrestre hanno frammentato l’ascolto, ma non l’hanno affatto ridotto, anzi. (Aldo Grasso, Corriere della sera, 22 novembre 2010, p. 55, Dal Satellite).","Tipo: Calco lessicale / Aggettivo+aggettivo, Formanti: digitale, terrestre"
dilibertiano,sost,Sostenitore e seguace di Oliviero Diliberto; di Oliviero Diliberto.,"«Cercherò di capire qual è la loro posizione» spiega la [Anna] Patullo, che ieri ha snobbato l'incontro con i dilibertiani -- «non mi avevano informato» -- e ha preferito incontrare il sindaco. (S. B., Repubblica, 16 ottobre 2007, Bologna, p. IV). ** A forza di gridare «andiamo soli, andiamo soli!», nel senso di correre alle amministrative del 2009 in splendida solitudine, Pd über alles a Bologna e nell'intera Emilia-Romagna con tanti saluti a ciò che resta della sinistra rifondarola e dilibertiana, Sergio Cofferati si è probabilmente reso conto ieri che attorno alla sua proposta di autosufficienza politica si è creato il vuoto e che l'unico a rischiare di restare davvero solo è proprio lui. (Francesco Alberti, Corriere della sera, 18 maggio 2008, p. 13, Politica).","Tipo: Suffissazione / Denominale, Formanti: Diliberto (Oliviero), -(i)ano"
dimissione protetta,loc nom,"Il dimettere un paziente ricoverato in una struttura sanitaria, assicurandogli un'adeguata assistenza domiciliare.","Né ospedale né casa: Sono stati inaugurati ieri, all’Istituto  di Riposo per la Vecchiaia (Irv) di via San Marino i 58 letti destinati alle «dimissioni protette» per i pazienti delle Molinette che non richiedono più terapie in fase acuta, ma non possono essere ancora dimessi. Una struttura-ponte per garantire assistenza, che sarà presto aperta anche agli altri ospedali che fanno parte della superazienda diretta dal commissario Emilio Iodice. (M[arco] Acc[ossato], Stampa, 11 maggio 2011, p. 48, Cronaca di Torino). ** Proprio la contemporaneità tra le dimissioni protette dopo il fine settimana di molti pazienti e l’afflusso di ambulanze al pronto del San Martino ieri ha causato il corto circuito. Una situazione denunciata anche dai sindacati. (Claudio Caviglia, Secolo XIX, 3 gennaio 2017, p. 14, Genova).","Tipo: Polirematica / Nome+participio, Formanti: dimissione, protetto"
diniano,sost,Sostenitore di Lamberto Dini; che si richiama alla sua linea politica.,"nell'Ulivo si fa sentire subito lo strappo dei «diniani». Lamberto Dini non sarà in Aula perchè in congedo per missione, mentre Natale D'Amico e Giuseppe Scalera voteranno contro tutte le mozioni. (Lina Palmerini, Sole 24 Ore, 20 settembre 2007, p. 15, Politica e Società). ** È ovvio però che nessuno ha dimenticato quelle battute, quei bisbiglii che tenevano banco nei capannelli di Palazzo durante i giorni caldi della Finanziaria. Daniela Melchiorre, che fa parte della pattuglia diniana, ammette di averle sentire, «eccome se le ho sentite, ma le ho sempre respinte al mittente». (Francesco Verderami, Corriere della sera, 4 dicembre 2007, p. 1, Prima pagina).","Tipo: Suffissazione / Denominale, Formanti: Dini (Lamberto), -(i)ano"
dink,sost,"Acronimo dell'espressione ingl. Double income, no kids; doppio stipendio, senza figli.","Nel libro [«Prima di sparire» di Mauro Covacich] quella che va in frantumi è una coppia «dink» (Double Income No Kids): due individui economicamente solidi, affiatati e convinti della non necessità di procreare. A un certo punto, un corto circuito interrompe il castello di condivisioni. (Michela Proietti, Corriere della sera, 4 luglio 2016, p. 1, Prima pagina).","Tipo: Prestito / Inglese, Formanti: double (inglese), income (inglese), no ENG (inglese), kid (inglese)"
dipietresco,agg,"(Iron.) Proprio di Antonio Di Pietro, esponente politico di Italia dei Valori.","Franco Barbato è il legalitario dell'Italia dei valori. Che, data l'impostazione voluta da Tonino Di Pietro per il suo movimento, significa essere uomo d'ordine al quadrato. Irreprensibile, il deputato napoletano, fin dal suo esordio a Montecitorio, s'è presentato come il pasdaran dell'ortodossia dipietresca. (Salvatore Dama, Libero, 21 giugno 2009, p. 19, Italia).","Tipo: Suffissazione / Denominale, Formanti: Di Pietro (Antonio), -esco"
dipietrese,sost,Il linguaggio tipico di Antonio Di Pietro; di Antonio Di Pietro.,"[Emilio] Carelli, anzi «Rapporto Carelli» […] voleva dimostrare che il dipietrese, in tv, è ormai lingua madre. Per questo ha invitato la bravissima Rachel Donadio, corrispondente da Roma del «New York Times» e l'ha obbligata a capire Antonio Di Pietro, il Trattorista. (Aldo Grasso, Corriere della sera, 2 dicembre 2011, p. 63, Pay Tv).","Tipo: Suffissazione / Denominale, Formanti: Di Pietro (Antonio), -ese"
dipietriano,agg,Seguace di Antonio Di Pietro; di Antonio Di Pietro.,"A molti di noi, forse, della politica e del cinema non ce ne importa più niente. Non ci eravamo quasi accorti, ad esempio, del più folle manifesto elettorale visto sulle nostre strade. Cioè della bistecca dipietriana. «Abbiamo tagliato il grasso alla politica», dice la scritta sotto la bistecca, «ora tagliamo via il marcio. Via i condannati dal parlamento». Grandiosa pubblicità, subito massacrata dai vegetariani su Internet. E' comunque una delle poche idee nuove viste finora. (Marco Giusti, Manifesto, 3 marzo 2008, p. 1, Prima pagina).","Tipo: Suffissazione / Denominale, Formanti: Di Pietro (Antonio), -(i)ano"
dipietrino,sost,Sostenitore di Antonio Di Pietro; che si richiama a Antonio Di Pietro.,"si pesca nella gergalità quotidiana («sputtanare» è una new entry) e nel dialetto: il padano «ghe pensi mi», che [Silvio] Berlusconi ha riesumato dal suo stesso repertorio, quasi fosse una citazione letteraria. Sull’altro versante il «che ci azzecca» dipietrino è ormai un cult. (Paolo Di Stefano, Corriere della sera, 14 ottobre 2009, p. 37, Cultura). ** «Di Pietro è uno dei pochi che ha appoggiato il Vday, ma lui fa parte di un partito e di una coalizione, e quelle sono cose morte, ognuno nel suo sarcofago. Dimostra debolezza chiedendo ai suoi di sciogliersi nel Pd invece di venire con noi, di stare con i cittadini. Ora che [Gianfranco] Fini farà un partito di destra, e anche Di Pietro è di destra, un sacco di dipietrini si rivolgeranno a Fini» [Beppe Grillo intervistato da Donatella Alfonso]. (Repubblica, 3 agosto 2010, p. 10, Politica).","Tipo: Suffissazione / Denominale, Formanti: Di Pietro (Antonio), -ino 2 [Appartenente a, relativo a]"
dipietrismo,sost,"Modo di pensare, comportarsi e agire proprio di Antonio Di Pietro o che a lui si richiama.","[Dario] Franceschini, in questo in linea con il suo predecessore, non è che nutra soverchie simpatie per il dipietrismo, ma come diceva e amava ripetere [Walter] Veltroni «non è che riusciamo a svuotare Idv alzando steccati, con loro dobbiamo dialogare sapendo anche che il dipietrismo è di fatto una parte più o meno consistente del nostro stesso elettorato». (N[ino] B[ertoloni] M[eli], Messaggero, 19 agosto 2009, p. 6, Primo Piano).","Tipo: Suffissazione / Denominale, Formanti: Di Pietro (Antonio), -ismo"
dipietrista,sost,"Sostenitore di Antonio Di Pietro e, per metonimia, aderente al movimento Italia dei valori da lui fondato; relativo a tale movimento.","i «dipietristi» […], nel ribadire «pieno sostegno al governo», non rinunciano a far capire di essere più che infastiditi dalle dicerie sul loro comportamento. «Nella nostra maggioranza ci sono degli imbecilli che si divertono a soffiare sul fuoco» spara a zero il capogruppo a Palazzo Madama dell’Italia dei Valori, Nello Formisano. (Giusy Franzese, Mattino, 30 ottobre 2007, p. 7, Primo piano). ** il prossimo Parlamento [...] sicuramente non assomiglierà a nessun altro precedente. In particolare non all’ultimo, quello nato nel 2008. Allora, si ricorderà, ne prese possesso -- soprattutto attraverso il foro d’entrata del centrodestra, ma anche grazie al franchising dipietrista e di striscio all’ansia egemonica pidiessina -- un esercito variopinto d’indagati con rispettivi avvocati, di vistose pin-up, di pittoreschi transfughi in pectore, accanto a una schiera di grigi funzionari di partito e di onorevoli in servizio permanente effettivo. (Marco Revelli, Repubblica, 7 marzo 2013, p. 41, R2 Diario).","Tipo: Suffissazione / Denominale, Formanti: Di Pietro (Antonio), -ista"
diplomatichese,sost,"Il linguaggio tipico delle relazioni diplomatiche, della diplomazia.","«Ma la Bp è una multinazionale globale», concede [Barack] Obama a [David] Cameron, «e le frustrazioni sulla perdita di petrolio non hanno nulla a che fare con l'identità nazionale». Tradotto dal diplomatichese: l'America ha sbagliato, o perlomeno esagerato, a descrivere la Bp come un'azienda britannica; e a sfogare contro il Regno Unito la rabbia e la preoccupazione per il disastro nel golfo della Louisiana. Cameron risponde al presidente Usa ribadendo «l'importanza economica della Bp per la Gran Bretagna e altri paesi». (Enrico Franceschini, Repubblica, 13 giugno 2010, p. 17, Politica estera).","Tipo: Suffissazione / Deaggettivale, Formanti: diplomatico, -ese"
diplomazia parallela,loc nom,Attività non istituzionale che sostiene gli interventi diplomatici ufficiali di uno Stato.,"Più che l’impegno sul fronte della pace (Costa d’Avorio, Mozambico, Guatemala, Algeria, insomma la famosa «diplomazia parallela» che fa parte della definizione della Comunità) gli Usa si sono mostrati interessatissimi ai 35 mila malati di Aids curati in terra d’Africa da Sant’Egidio. (Paolo Conti, Corriere della sera, 7 giugno 2007, p. 13, Primo Piano).","Tipo: Polirematica / Nome+aggettivo, Formanti: diplomazia, parallelo"
dire qualcosa di destra,loc,"Esprimere tendenze, orientamenti e soluzioni che caratterizzano la presenza della destra conservatrice nelle recenti vicende politiche italiane; usato talvolta con tono ironico o polemico.","L’Unità, invece, l’ha intervistata [a Renata Polverini], chiedendole di «dire qualcosa di destra» (risposta: «Credo nel rispetto delle istituzioni») e il verdetto di Susanna Turco è stato: «Una sapiente democristiana in giacca rossa». Che nel Pd non è che sia una bocciatura. (Massimo Malpica, Giornale, 6 gennaio 2010, p. 4, Il Fatto). ** L’ultima esortazione […] rivolta a Gianfranco Fini («di’ qualcosa di destra» ), ha scatenato il dibattito interno a Fli. Sia per la frase in sé, sia perché l’invito arriva da Sofia Ventura, politologa, docente all’università di Bologna, prima intellettuale di riferimento e ora voce critica dei finiani. (Ernesto Menicucci, Corriere della sera, 9 gennaio 2011, p. 10, Primo Piano).","Tipo: Polirematica / Verbo+nome+preposizione+nome, Formanti: dire, qualcosa, destra"
dire qualcosa di radicale,loc,"Esprimere tendenze, orientamenti e soluzioni che caratterizzano la presenza dell'area radicale nelle recenti vicende politiche italiane.","«Ditemi qualcosa di radicale». È metà mattina della seconda giornata della convention radicale ed Emma Bonino infiamma l’assise dei radicali. L’ex commissaria europea ha alle spalle il nuovo-vecchio simbolo della lista del partito con la scritta «Emma Bonino», come nel ’99 quando il partito di Pannella arrivò all’8,5%. (Giornale di Brescia, 29 marzo 2004, p. 2, Interno).","Tipo: Polirematica / Verbo+nome+preposizione+nome, Formanti: dire, qualcosa, radicale"
dire qualcosa di sinistra,loc,Espressione che allude a mancate prese di posizione della sinistra nelle vicende politiche italiane degli ultimi anni.,"se oggi si chiedesse ai partecipanti a qualche manifestazione del PD di «dirci qualcosa di sinistra» si avrebbe come risposta il ronzio di qualche vuvuzela. Eh sì, perché quelli del PD, essendo usi, in mancanza di idee, a impossessarsi di quanto di più intelligente ci regali l’umanità, adesso hanno scoperto le vuvuzela per scandire i passaggi «cruciali», perbacco, del loro segretario. (Francesco Pullia, Opinione, 24 giugno 2010, p. 15, Cultura).","Tipo: Polirematica / Verbo+nome+preposizione+nome, Formanti: dire, qualcosa, sinistra"
direttora,sost,"Donna che dirige un istituto, un'azienda, un'attività; moglie e collaboratrice di un direttore; talvolta usato con sfumatura ironica e scherzosa.","La difesa d’ufficio del finiano Fabio Granata l’assume la direttora del «Secolo d’Italia», finiana pure lei, Flavia Perina. Alla quale non è andato giù l’articolo del «Giornale» di ieri, in cui si raccontava la sacrosanta verità: ossia che Granata aveva ritirato la patente del Popolo Viola e firmato il libro degli anti-Cav con la frase «Un segnale di vita in questa Italia conformista e ipocrita». (F. Cr., Giornale, 28 febbraio 2010, p. 2, Il Fatto).","Tipo: Suffissazione / Denominale, Formanti: direttore, -a"
diritti-tv,loc nom,Diritti per la trasmissione televisiva di manifestazioni sportive.,"[Silvio] Berlusconi condannato a quattro anni per frode fiscale sui diritti tv e interdetto per cinque anni dai pubblici uffici. Il suo partito, Pdl, scende in campo a difenderlo. Con toni e sfumature differenti, ma con una certa compattezza. (Andrea Garibaldi, Corriere della sera, 27 ottobre 2012, p. 2, Primo Piano). ** Nella partita dei diritti tv, i pm Roberto Pellicano e Paolo Filippini sono convinti che Infront abbia giocato contro Sky, che oltre al satellite doveva avere anche il digitale terrestre, andato a Rti-Mediaset. (Giuseppe Guastella, Corriere della sera, 31 gennaio 2016, p. 1, Prima pagina).","Tipo: Polirematica / Nome+nome, Formanti: diritto, tv"
diritto-dovere,loc nom,Esercizio di un diritto che coincide con il compimento di un dovere.,"riguardo al diritto-dovere della Chiesa verso le dinamiche sociali e familiari, pochi minuti prima, ricordando il discorso con il quale Benedetto XVI ha fatto gli auguri di Natale alla Curia romana nel dicembre del 2006, [Carlo] Caffarra ha citato testualmente il Pontefice, (Renata Ortolani, Resto del Carlino, 23 febbraio 2007, Emilia-Romagna, p. III). ** «Ovviamente -- aggiunge il segretario [Angelino] Alfano --, tutto deve avvenire nel rispetto della fisiologia democratica e degli elettori: la cornice è quindi quella del diritto-dovere di governare dell’esecutivo scelto dagli italiani nel 2008 e tuttora legittimato da una consistente base parlamentare, fino alla scadenza naturale della legislatura». (Fabrizio dell'Orefice, Tempo, 30 luglio 2011, p. 1, Prima pagina). ** Il cambio di passo del Governo Monti, rispetto a un decennio di immobilismo, è stato proprio nel farsi carico del rischio di impopolarità di molte scelte. Mettendo in atto un programma ampio di riforme e cercando di mantenere uno sguardo lungo, che puntasse al bene dell'Italia e non all'immediato tornaconto elettorale. Questo è il vero capitale su cui, chiunque governa o governerà, deve continuare a scommettere. Fermo restando il diritto/dovere di mettere in atto la propria agenda e non quella altrui. Le prossime settimane, allora, diventano una straordinaria occasione per dimostrare questa capacità. Chi ha idee e proposte buone le tiri fuori. (Fabrizio Forquet, Sole 24 Ore, 15 luglio 2012, p. 1, Prima pagina). ** Molti hanno individuato [Pier Luigi] Bersani come il destinatario numero uno della severa moral suasion del capo dello Stato, per aver presentato il suo programma di governo e rivendicato il diritto-dovere di provarci. (Monica Guerzoni, Corriere della sera, 3 marzo 2013, p. 6, Primo Piano). ** Al presidente del Consiglio ha risposto il leader di Confindustria, Giorgio Squinzi: «È nostro diritto-dovere di dire cosa serve al Paese. Siamo pronti alla massima collaborazione, ma i nodi del l'economia vanno affrontati subito». (Nicoletta Picchio, Sole 24 Ore, 5 febbraio 2014, p. 1, Prima pagina).","Tipo: Composizione / Nome+nome, Formanti: diritto, dovere"
discalculia,sost,Perdita della capacità di eseguire calcoli matematici.,"La discalculia è un disturbo che si manifesta con la difficoltà negli automatismi del calcolo e dell’elaborazione dei numeri. La disgrafia è la difficoltà di realizzazione grafica. La disortografia sarebbe la difficoltà, nei processi linguistici di transcodifica. (Giorgio Israel, Foglio, 29 aprile 2010, p. 2).","Tipo: Adattamento, Formanti: dyscalculia (inglese)"
discobus,sost,Autobus di servizio pubblico per il trasporto dei giovani in discoteca.,"Obbligare le discoteche a creare una «camera di decompressione» con musica soft e cibo per attenuare gli effetti legati al consumo di alcolici, navette «discobus» per collegare i locali notturni evitando l'uso delle auto, limitare la vendita di alcolici a due consumazioni a testa o addirittura a una sola nel caso si tratti di superalcolici. Tutti interventi elencati in una proposta di legge messa a punto dal capogruppo Udc in Regione, Deodato Scanderebech. (R. T., Repubblica, 4 marzo 2007, Torino, p. II).","Tipo: Confissazione / Suffissoide, Formanti: discoteca, -bus"
discriminazione positiva,loc nom,"Disparità di trattamento in favore di chi appartiene a una minoranza, a una categoria debole.","In realtà, forme di discriminazione positiva possono ancora essere utili. Un solo esempio. Il 60 per cento dei giovani laureati in Italia sono donne. Ma meno del 30 per cento dei consiglieri d’amministrazione delle aziende sono donne (la percentuale scende drasticamente nei consigli esecutivi, dove si prendono le decisioni). Eppure questo risultato è stato possibile perché c’è una legge, la Golfo-Mosca, che impone alle società quotate in Borsa di riservare almeno un quinto dei posti nei consigli d’amministrazione alle donne. È una legge transitoria, che varrà solo fino al 2022. (Aldo Cazzullo, Corriere della sera, 11 aprile 2017, p. 31).","Tipo: Calco lessicale / Nome+aggettivo, Formanti: discriminazione, positivo"
disobbediente,sost,Appartenente al movimento di contestazione sociale della globalizzazione.,"«Aska» e i suoi militanti, 6-700 contando anche i collettivi studenteschi, è stata la porta del movimento No Tav. L'ha fatto uscire dall'ambito locale, inserendolo nel proprio network fatto di centri sociali di ispirazione simile — romani, bolognesi, trentini, genovesi — ben distanti dalla vocazione politica degli ormai ex Disobbedienti di Luca Casarini. («Aska» e i suoi militanti, 6-700 contando anche i collettivi studenteschi, è stata la porta del movimento No Tav. L'ha fatto uscire dall'ambito locale, inserendolo nel proprio network fatto di centri sociali di ispirazione simile — romani, bolognesi, trentini, genovesi — ben distanti dalla vocazione politica degli ormai ex Disobbedienti di Luca Casarini. (Marco Imarisio, Corriere della sera, 3 marzo 2012, p. 5, Primo Piano).","Tipo: Transcategorizzazione, Formanti: disobbediente"
dissenting opinion,loc nom,"Nel linguaggio giuridico, opinione dissenziente di uno o più giudici della Corte Costituzionale nei confronti della deliberazione formulata dalla maggioranza dei suoi membri.","Se la decisione di oggi della Corte Costituzionale sul legittimo impedimento sarà presa con una stretta maggioranza noi non sapremo mai -- scritto nero su bianco -- chi non era d'accordo e perché. In Italia infatti non c'è l'istituto della dissenting opinion, cioè la possibilità per i giudici dissenzienti di farlo sapere e di motivare la loro posizione, perché al dibattito pubblico si privilegia la tutela della collegialità. (Maria Antonietta Calabrò, Corriere della sera, 13 gennaio 2011, p. 3, Primo Piano). ** «Mi piacerebbe leggere la relazione della [Giustina] Noviello -- incalza [Riccardo] Puglisi -- ma mi dicono che il procedimento davanti alla Consulta è riservato, così come non è possibile rendere pubbliche eventuali «dissenting opinion» dei giudici. Cosa che da liberale mi sento di condannare». (Giuseppe Marino, Giornale, 16 maggio 2015, p. 2, Il Fatto).","Tipo: Prestito / Inglese, Formanti: dissenting (inglese), opinion (inglese)"
dissuasore automatico,loc nom,Dispositivo a scomparsa automatica che agisce da barriera all'ingresso di veicoli non autorizzati in una determinata area.,"gli interventi potrebbero prevedere una decisa pedonalizzazione del piazzale San Martino con il solo accesso del V1 attraverso un sistema di dissuasori automatici a scomparsa; successivamente, prima di valutare la possibilità di istituire una Ztl nell'area, andrebbe favorito il parcheggio orario anche notturno, aumentando la tariffa oraria diurna. (Aldo Capasso, Repubblica, 1 maggio 2012, Napoli, p. X).","Tipo: Polirematica / Nome+aggettivo, Formanti: dissuasore, automatico"
dissuasore mobile,loc nom,Dispositivo a scomparsa telecomandata che agisce da barriera all'ingresso di aree nelle quali non è consentita la libera circolazione dei veicoli.,"Entreranno solo residenti e autorizzati: chi ha un negozio, un garage, chi ci lavora. Innalzata di un'ora, fino alle 11, la fascia oraria per lo scarico delle merci (anche col van sharing). All'ingresso del Tridente, tre telecamere, dissuasori mobili e 4 nuovi varchi. (Ernesto Menicucci, Corriere della sera, 26 novembre 2010, Cronaca di Roma, p. 3). ** «Fin dal primo giorno facemmo notare che ci si era dimenticati di chiudere il vialetto d’ingresso con un dissuasore mobile», un paletto che prima della ristrutturazione invece c’era, «e che tale mancanza avrebbe creato problemi. Abbiamo telefonato, colloquiato, scritto mail e raccomandate: nessun risultato!», hanno scritto il presidente [della Fratellanza artigiana genovese] Luigi Bacchieri, il cassiere Carlo Laudetta e il vicepresidente Leonardo Melita. (Alessandro Palmesino, Secolo XIX, 20 febbraio 2014, p. 28, Genova).","Tipo: Polirematica / Nome+aggettivo, Formanti: dissuasore, mobile"
distress,sost,"Stress che genera angoscia, ipertensione e prostrazione.","Psicologicamente è un problema trovarsi a rincorrere il Milan? «Siamo felici di quello che ci sta accadendo, è stress positivo. È eustress, non distress, per usare due termini scientifici. Queste sono le sensazioni belle da vivere, non quelle del settimo posto» [Antonio Conte intervistato da Emanuele Gamba]. (Repubblica, 15 febbraio 2012, Torino, p. XX). ** Ciò che è pericoloso per l'organismo è il trasformarsi dallo stress acuto in cronico. Chiamto, distress. Non è dato da un carico di problemi che si sommano, appesantendo corpo e mente, ma è dovto al fatto che il corpo, passata la bufera non è in grado di tornare alla normalità. Cioè, non si rilassa più o, come si dice oggi, non è in grado di staccare la spina. (Marcello Atzeni, Unione Sarda, 25 maggio 2014, p. 32, Salute).","Tipo: Prestito / Inglese, Formanti: dystress (inglese)"
distripark,sost,"Polo logistico integrato destinato all'immagazzinamento, alla lavorazione, al controllo di qualità e alla distribuzione di merci, spesso in un'area che gode dei benifici doganali.","Nell'intesa finirà anche l'interporto di Bari per migliorare l'intermodalità ferro-gomma ma interventi per favorire le staffette tra tir e treni nel trasporto merci, sono previsti anche a Surbo, nel Leccese, nei porti di Brindisi e di Taranto e a Incoronata di Foggia. Sul capoluogo jonico sono concentrate anche le risorse per la piattaforma logistica e il distripark necessarie anche a collegare l'una e l'altro all'aeroporto di Grottaglie. (Piero Ricci, Repubblica, 18 marzo 2011, Bari, p. VII).","Tipo: Prestito / Inglese, Formanti: distribution (inglese), park (inglese)"
Dit,sost,"Acronimo di Dual income tax, duplice tassa sul reddito; tassa che prevede l'applicazione di due differenti aliquote d'imposta sui redditi d'impresa, sulla base del reinvestimento dei redditi stessi nell'attività produttiva dell'impresa.","per quanto riguarda il prelievo sulle imprese, è da condividere la proposta del governatore [Mario] Draghi, che nell’ultima relazione ha affermato: «Per incentivare il ricorso al capitale di rischio, andrebbe ridotto... il carico fiscale sulla parte dei profitti ascrivibile alla remunerazione del capitale proprio». Si tratterebbe, cioè, di reintrodurre la Dit (Dual income tax) prevista nella riforma del 1997 e soppressa nel 2001 con conseguenze molto negative sulla struttura produttiva del Paese e, ciò che è più sorprendente, senza nessuna resistenza da parte del mondo delle imprese. (Vincenzo Visco, Corriere della sera, 11 giugno 2011, p. 56, Idee & opinioni).","Tipo: Prestito / Inglese, Formanti: dual (inglese), income (inglese), tax (inglese)"
divario digitale,loc nom,"Sperequazione determinata dalla possibilità e dalla capacità di accedere alle nuove tecnologie, con particolare riferimento a quelle informatiche e telematiche.","la capitale punta dritta al sorpasso con «Roma città digitale», il piano coordinato e lanciato dall’Unione Industriali (Uir-Confindustria) che intende farne la prima città europea a banda ultralarga. Si tratta di investire 600 milioni, tutti a carico dei privati, per realizzare in cinque anni la rete in fibra ottica di nuova generazione (la cosiddetta Ngn2) e colmare, contemporaneamente, il divario digitale che esiste fra le diverse zone della città. (Barbara Corrao, Messaggero, 31 luglio 2009, p. 12, Cronache). ** Il progetto si chiama Internet.org e coinvolge, al momento, sei partner provenienti dal campo della telefonia mobile: Ericsson, MediaTek, Nokia, Opera, Qualcomm e Samsung, che lavoreranno insieme sui progetti con l'obiettivo di fare pressione su governi e industrie per eliminare il divario digitale. (Serena Danna, Corriere della sera, 22 agosto 2013, p. 24, Cronache).","Tipo: Calco lessicale / Internazionalismo / Nome+aggettivo, Formanti: divario, digitale"
diversabile,sost,"Diversamente abile: chi o che, pur avendo difficoltà motorie o psichiche, può svolgere compiti che gli permettono di integrarsi socialmente.","Uno dei due nuovi sottosegretari allo Sviluppo economico è Daniela Melchiorre, affascinante magistrato quarantenne, sottosegretario alla Giustizia nell'ultimo governo Prodi, presidente della Margherita a Milano, poi in Rinnovamento italiano con Lamberto Dini, poi nei Lib-Dem come «diniana eterodossa», passata con [Silvio] Berlusconi nel 2008, eletta a destra, subito transitata a sinistra, alle Europee del 2009 federata con gli Italiani all'estero, i Diversabili associati e i Verdi indipendenti, alle Regionali del 2010 confluita nell'Udc, a fine 2010 fondatrice del Terzo polo, all'inizio del 2011 tornata a destra. (Mattia Feltri, Stampa, 6 maggio 2011, p. 9, Interno).","Tipo: Parola macedonia, Formanti: diversamente, abile"
divisionalizzazione,sost,Ripartizione di una azienda in più divisioni operative.,"Con la «grande banca» frutto delle fusioni non riprendete in parte il modello di Alessandro Profumo per Unicredit di banca unica? «Niente affatto, perché nel nostro caso la divisionalizzazione non è verticale, per aree di business, ma orizzontale su base territoriale, con una grande semplificazione e vantaggi per tutta la struttura, confermando la vocazione cooperativa e rafforzando la prossimità alla clientela. È davvero un nuovo modello di grande banca popolare multiterritoriale» [Carlo Fratta Pasini intervistato da Sergio Bocconi]. (Corriere della sera, 31 luglio 2011, p. 22, Economia).","Tipo: Suffissazione / Deaggettivale, Formanti: divisionale, -izzazione"
divorzile,agg,"Di divorzio, derivante da una sentenza di divorzio.","quello che emerge nel crollo del reddito 2012 è che non è stato il pagamento dell'assegno divorzile all'ex moglie Veronica Lario a pesare. Un fatto straordinario che non dovrebbe condizionare nemmeno il futuro prossimo: (Andrea Marini e Mariolina Sesto, Sole 24 Ore, 15 aprile 2014, p. 27, Commenti e inchieste). ** Recentemente la Corte di Cassazione, esprimendosi su un caso brindisino, ha stabilito che l'assegno divorzile percepito dall'ex moglie non equivale a un «vitalizio»: se esiste una nuova relazione affettiva, anche in assenza di un matrimonio civile, la moglie non ha più diritto al «bonus». (Annalisa Chirico, Giornale, 14 aprile 2015, p. 17, Attualità). ** In un Paese in cui spesso il legislatore è lento e restio, le sentenze costituiscono surrogati imperfetti della legge. Con ricadute a cascata. Uno tsunami che investe tutti, non solo chi si trova ad affrontare la dolorosa esperienza del divorzio, la decisione della Cassazione di parametrare l’assegno divorzile al grado di autosufficienza economica del partner «debole» -- in genere la moglie -- e non più al tenore di vita precedente. Sentenza in linea di principio giusta che tuttavia -- al netto degli abusi e dei divorzi da rotocalco -- rischia di aggravare le ingiustizie correnti. (Marina Terragni, Avvenire, 13 maggio 2017, p. 1, Prima pagina).","Tipo: Suffissazione / Denominale, Formanti: divorzio, -ile"
divorzio breve,loc nom,Divorzio che è possibile richiedere e ottenere in tempi molto ridotti.,"[tit.] Divorzio breve, obiezione, fecondazione / I temi etici non vanno in vacanza, oggi la Consulta decide sull’eterologa [testo] Ieri la Camera ha rimandato a giugno la votazione sul «divorzio breve», con il quale si ridurrebbe a un anno il tempo di separazione necessario per lo scioglimento consensuale del matrimonio. (Foglio, 22 maggio 2012, p. 3). ** la lenta dissoluzione che sta investendo il matrimonio nella cultura (anche giuridica) occidentale determina una mutazione genetica della famiglia naturale: se si segue il filo rosso che unisce la procreazione fuori dell’alveo naturale al cosiddetto «divorzio breve», al matrimonio gay, alla adozione per chiunque, si scorge che tutto ciò finisce per rendere il matrimonio una sorta di porta girevole dalla quale entra ed esce chi vuole, quando e come vuole. (Carlo Cardia, Avvenire, 13 febbraio 2014, p. 3, Idee). ** Il cardinale [Angelo Bagnasco] ha ribadito il suo no all’insegnamento della parità di genere nelle scuole («in base a cui la femminilità e la mascolinità non sarebbero determinate dal sesso ma dalla cultura») e al divorzio breve («si favorisce la felicità o s’incentiva la fretta?»). (Fabrizio Caccia, Corriere della sera, 20 maggio 2015, p. 23, Cronache). ** la legge sul divorzio breve [...] riduce i tempi della separazione legale da tre anni a un anno in caso di lite giudiziaria, ed a soli sei mesi in caso di separazione consensuale. (Massimo Teodori, Messaggero, 19 novembre 2016, p. 5, Primo Piano).","Tipo: Polirematica / Nome+aggettivo, Formanti: divorzio, breve"
divorzio-lampo,loc nom,Divorzio che si conclude in tempi rapidissimi.,"[tit.] Strappo in Francia / [Nicolas] Sarkozy accorcia i matrimoni: il divorzio lampo diventa «flash» [testo] Presto in Francia si farà prima a divorziare che a sposarsi, commenta ironico il quotidiano «Le Parisien». Se la legge sul divorzio del 26 maggio del 2004 aveva ridotto di molto i tempi delle procedure di separazione consensuali -- in media dai tre ai sei mesi -- si parlava allora di «divorzio lampo», ora il progetto di legge della guardasigilli Michèle Alliot-Marie, appena presentato in Consiglio dei ministri, potrebbe accelerarli ancora di più. (R. E., Avvenire, 18 marzo 2010, p. 15, Oggi continenti). ** Divorzio lampo per Marco e Maria, italiano lui, spagnola lei, applicando il regolamento europeo entrato in vigore nel 2012. Regolamento che ha aperto la strada a una «cooperazione rafforzata» tra una quindicina di Stati membri -- tra i quali Italia, Spagna, Grecia, Germania, Francia, Portogallo -- sulla legge matrimoniale: è possibile chiedere al giudice italiano di applicare direttamente la legge dello Stato straniero di uno dei due coniugi. (Silvia Barocci, Messaggero, 18 marzo 2014, p. 1, Prima pagina). ** La norma sul «divorzio lampo» seguirà ora un suo percorso autonomo in Senato in un apposito ddl «per un supplemento di riflessione», come ha spiegato la senatrice del Pd, Rosanna Filippin, contraria allo stralcio ma obbligata, dopo l'assemblea del gruppo del suo partito (in effetti il più lacerato anche in questa vicenda del divorzio breve) a proporlo all'assemblea, visto il suo ruolo di relatrice. (Giornale d'Italia, 18 marzo 2015, p. 2, Attualità).","Tipo: Composizione / Nome+nome, Formanti: divorzio, lampo"
docufiction,sost,"Spettacolo televisivo che rappresenta un episodio realmente accaduto, conservandone il valore documentario.","John Turturro entra a braccetto di Fiorello nella polveriera chiamata Napoli e ne esce indenne, girando «di pancia» una docu-fiction in forma di canzone che Cinecittà Luce fa uscire il 22. Il titolo, «Passione», non ha ombre. (Valerio Cappelli, Corriere della sera, 13 ottobre 2010, p. 61, Spettacoli). ** Due sole sequenze iniziali a colori, quelle della rappresentazione finale del Giulio Cesare di Shakespeare messa in scena dai detenuti, che sprofondano poi nel bianco e nero del resto della docu-fiction con un flashback che torna indietro agli inizi del progetto. Per raccontarlo nel suo sviluppo. (Ornella Sgroi, Sicilia, 9 marzo 2012, p. 20, Cultura). ** in una recente intervista con Le Figaro, Nicole Kidman, protagonista con Tim Roth della pellicola [di Olivier Dahan «Grace of Monaco»], sottolineava che il film, non intende essere una «biopic o un docu fiction su Grace Kelly» ma ispirarsi «solo ad una piccola parte della sua vita in cui ha rivelato la sua grande umanità ma anche le sue paure e le sue debolezze». (Tempo, 19 gennaio 2013, p. 12, Cronache). ** Dopo l’appello di «Libera» va in onda domani in prima serata la docu-fiction su Pippo Fava, a 30 anni dalla sua uccisione da parte della mafia. In un’intervista lo ricorda il figlio Claudio, giornalista come lui, e parlamentare di Sel: «Non credo che sarebbe fiero di questo Paese». (Marco Bucciantini e Francesca De Sanctis, Unità, 4 gennaio 2014, p. 1, Prima pagina). ** Come in passato, le testimonianze dirette, comprese quelle degli investigatori o degli avvocati, si alternano alla docufiction e agli ospiti in studio (per ora solo psicoterapeute). (Andrea Fagioli, Avvenire, 1 dicembre 2016, p. 31, Agorà).","Tipo: Prestito / Inglese, Formanti: documentary (inglese), fiction (inglese)"
docureality,sost,Documentario televisivo che propone scene di vita realmente accadute.,"[tit.] La dura vita degli arbitri? È un docu-reality (Giornale, 11 agosto 2009, p. 29, Cultura & Spettacoli). ** Il difetto di «Boss in incognito» (a cura di Cristiana Farina, con Alessia Ciolfi, Yuri Grandone e Giona Peduzzi) è che, alla fine, appare troppo «scritto»: è evidente che la presenza delle telecamere fa sì che tutti recitino secondo i canoni del docu-reality, ma il racconto viene oltremodo idealizzato e se non ci fossero le lacrime a sancire gli incontri finali sembrerebbe pura fiction. (Aldo Grasso, Corriere della sera, 29 gennaio 2014, p. 47, Pay Tv).","Tipo: Prestito / Inglese, Formanti: documentary (inglese), reality (inglese)"
dodecalogo,sost,Elenco articolato in dodici punti fondamentali o precetti.,"Il Professore avrebbe potuto presentarsi all'aula con la faccia feroce del leader ferito che oltraggia e galleggia al di sopra dei partiti, come aveva fatto giovedì scorso, quando aveva presentato agli alleati il suo «dodecalogo» e lo aveva accompagnato a un ultimatum: o lo approvate, o me ne vado. (Massimo Giannini, Repubblica, 28 febbraio 2007, p. 1, Prima pagina).","Tipo: Confissazione / Prefissoide, Formanti: dodeca-, logos (greco)"
dogsitting,loc nom,L'assistenza ai cani in assenza dei padroni.,"La ricerca Ghost ci dice che l’80% degli intervistati ha avuto esperienze intermittenti, nella maggior parte dei casi un ingaggio nella ristorazione e nel commercio come cameriere, commessa, fattorino per consegne a domicilio, facchinaggio leggero e volantinaggio, dogsitting. (Dario Di Vico, Corriere della sera, 10 luglio 2016, p. 1, Prima pagina).","Tipo: Prestito / Inglese, Formanti: dog (inglese), sitting (inglese)"
dolce morte,loc nom,Eutanasia.,"La radicale Rita Bernardini ha chiesto «almeno una riflessione, della Camera sul modo in cui [Mario] Monicelli ha scelto di lasciare la vita», per concludere che va garantita la «dolce morte» a chi non ce la fa più. (Nicoletta Tiliacos, Foglio, 2 dicembre 2010, p. 1, Prima pagina). ** L'eutanasia è formalmente illegale, punibile con 12 anni di reclusione se nella decisione non interviene un'autorità medica. Ma da 10 anni è ammessa se i medici accertano una «sofferenza intollerabile» o «problemi psicologici senza speranza». La legge non impone espressamente che la malattia sia incurabile. Circa il 2,8% di tutti i decessi olandesi è attribuito alla «dolce morte». (Luigi Offeddu, Corriere della sera, 5 novembre 2012, p. 30, Idee & opinioni). ** «Abbiamo rispettato le sue volontà: ha potuto scegliere fino a quando voleva vivere e come andarsene». Sono queste le parole con le quali la famiglia ha annunciato ieri la morte di Paolo Ravasin, il 53enne di Cessalto colpito 15 anni fa dalla sclerosi laterale amiotrofica (Sla) e diventato nel tempo un simbolo nazionale della battaglia per il diritto alla dolce morte. (Mauro Favaro, Gazzettino, 9 febbraio 2014, p. 9, Attualità). ** I fautori della cosiddetta «dolce morte» non perdono l’occasione di strumentalizzare la scomparsa [di Massimo Fanelli]. Come Marco Cappato, promotore della campagna Eutanasia legale, che invoca in suo nome «una buona legge per vivere liberi fino alla fine». (R. R., Avvenire, 21 luglio 2016, p. 7, Attualità).","Tipo: Calco lessicale / Internazionalismo / Aggettivo+nome, Formanti: dolce, morte"
dolcevitoso,agg,"Che ama la dolce vita, che sa apprezzare i piaceri della vita.","Fino all'altroieri, il mondo dell'impresa tradizionale ha guardato con sufficienza, e a volte con un filo di sussiego, ai cosiddetti «cinematografari», quell'universo colorito e dolcevitoso che andava dal produttore alla comparsa, passando per la truccatrice, il falegname e l'autista della diva. Altro che Vallettopoli: si tratta in realtà di destini e vite che si sono sempre giocati sulle trame di un palinsesto, sulla fortuna di una cena ben riuscita, famiglie appese alla telefonata di Tizio o Caio, nel disinteresse generale. (Barbara Palombelli, Stampa, 20 luglio 2007, p. 35, Società e Cultura).","Tipo: Suffissazione / Denominale, Formanti: Dolce vita, -oso"
dolcismo,sost,(Iron.) Comportamento caratterizzato da espedienti accomodanti e dall’ostentazione di maniere miti e malleabili.,"Se [Walter] Veltroni ha cominciato a mettere con «La buona politica» -- conferenza con video allegato -- il sale sulla coda della sapienza berlusconiana, ecco che il diretto interessato [Silvio Berlusconi] risponde colpo su colpo. Per iniziare, al buonismo col dolcismo: a zuccherino, la parola d’ordine, zuccherino e mezzo. (Foglio, 25 aprile 2007, p. 2).","Tipo: Suffissazione / Deaggettivale, Formanti: dolce, -ismo"
dollarizzazione,sost,"Adeguamento del valore di una moneta nazionale a quello del dollaro, con il proposito di evitare la svalutazione della moneta stessa.","In generale, a una risorsa sovrana (come la moneta o la lingua) si rinuncia quando ha perduto valore o non ne ha mai avuto. È per questo che in Argentina negli anni Ottanta e Novanta il peso fu a lungo affiancato dal dollaro come mezzo di pagamento (il processo si chiamò «dollarizzazione») e la contabilità nazionale fu redatta nelle due divise. (Raffaele Simone, Repubblica, 17 aprile 2012, p. 53, Lettere, commenti & idee).","Tipo: Suffissazione / Denominale, Formanti: dollaro, -izzazione"
domenica ecologica,loc nom,Domenica nella quale è in vigore il divieto di circolazione con le auto private per abbassare l'inquinamento atmosferico e responsabilizzare i cittadini a un corretto uso dell'auto privata.,"Spegnete i motori, passeggiate sotto il sole. Contro lo smog cittadino è in programma oggi la quarta «domenica ecologica» anticipata di una settimana per non farla coincidere con la XX Maratona di Roma del 23 marzo. (C. R., Messaggero, 16 marzo 2014, p. 42, Cronaca di Roma).","Tipo: Polirematica / Nome+aggettivo, Formanti: domenica, ecologico"
domotico,agg,"Della domotica, che applica l'informatica e l'elettronica al servizio dell'automazione domestica.","Con ascensori per disabili, con comandi a distanza per anziani, con accessori di lusso e supertecnologici. Il camper cambia look e diventa domotico. (Cristina Lorenzi, Nazione, 17 gennaio 2008, p. 30).","Tipo: Suffissazione / Denominale, Formanti: domotica, -o"
donna-kamikaze,loc nom,Donna protagonista di un'azione terroristica nella quale è pronta a perdere la vita.,"[tit.] Sempre più donne kamikaze per l'Islam [testo] Discriminate dall'Islam integralista, ma non solo, alle sempre più numerose donne kamikaze tocca la strana sorte di una parità conquistata con la morte. (Eloisa Gallinaro, Sicilia, 30 ottobre 2011, p. 7, I Fatti).","Tipo: Composizione / Nome+nome, Formanti: donna, kamikaze (giapponese)"
donna-simbolo,loc nom,"Donna che personifica un tipo ideale o rappresenta in sé situazioni, tendenze, o aspirazioni collettive.","[Lucia] Ocone prenderà in giro con una parodia la showgirl Elisabetta Gregoraci, donna-simbolo dello scandalo Rai (nella gag, lei scambia la Farnesina per un bar, e invita tutti a prendere un caffè), mentre tra le rubriche ci sarà una sorta di finta candid camera, «con una telecamera fissa», racconta [Gene] Gnocchi, «negli uffici dei dirigenti di Viale Mazzini. Naturalmente giorno e notte». (Alessandra Menzani, Libero, 2 settembre 2006, p. 39, Spettacoli).","Tipo: Composizione / Nome+nome, Formanti: donna, simbolo"
dopaminergico,agg,Capace di produrre dopamina.,"I risultati di uno studio dei ricercatori dell'Imperial College di Londra dimostrano come l'uso intensivo e prolungato di erba alteri il sistema dopaminergico con riduzione in certe aree del cervello di dopamina (ormone del piacere) e demotivazione. (Mariapaola Salmi, Repubblica, 23 luglio 2013, p. 23, Salute). ** Alcuni neuroscienziati sono riusciti a manipolare il sistema dopaminergico del topo, facendo sì che la tradizionale ricompensa in cibo fosse sostituita dallo stesso effetto a livello cerebrale, provocato però da un lampo di luce. Il topo, in questo caso, non percepisce null’altro che uno stato di benessere e sarà quindi portato a cercare nuovamente la situazione associata alla stimolazione, così come di solito cerca il cibo. (Andrea Lavazza, Avvenire, 27 dicembre 2016, p. 20, Agorà).","Tipo: Confissazione / Suffissoide, Formanti: dopamina, -ergico"
dopo-apartheid,sost,"Nella storia della Repubblica sudafricana, periodo successivo alla fine dell'apartheid.","Nel 1995, mentre Giovanni Paolo II pronunciava il più forte no alla pena di morte nella storia della cattolicità, la Corte Costituzionale del Sudafrica abolì la pena di morte nella prima storica sentenza del dopo apartheid. (Marco Ventura, Corriere della sera, 23 agosto 2011, p. 41, Idee & opinioni).","Tipo: Prefissazione, Formanti: dopo-, apartheid (inglese)"
dopo-europee,sost,Periodo immediatamente successivo allo svolgimento delle elezioni europee.,"Eppure tanti sono rimasti stupiti da questo dato negativo. Se considera l’entusiasmo del debutto a palazzo Chigi e l’adrenalina del dopo europee, c’è una doccia gelata sull’operato del suo governo. Teme conseguenze negative sugli investimenti stranieri? «No, non sono molto preoccupato perché i soggetti stranieri stanno investendo molto in Italia, e continueranno a farlo non per farci un piacere ma perché è conveniente» [Virman Cusenza intervista Matteo Renzi]. (Messaggero, 7 agosto 2014, p. 1, Prima pagina).","Tipo: Prefissazione, Formanti: dopo-, europeo"
dopogara,sost,Fase immediatamente successiva a una gara.,"Stando alle prime ricostruzioni dei militari a scatenare la lite poi sfociata nell’accoltellamento sarebbe stato qualche secchio d’acqua lanciato sulle automobili che in corteo facevano il giro della città e l’agitazione eccessiva dovuta all’uso di alcool e all’eccitazione del dopo-gara. (Valeria Gelsi, Secolo d'Italia, 7 luglio 2006, p. 6, Società).","Tipo: Prefissazione, Formanti: dopo-, gara"
dopo-Muro,sost,"Fase politica successiva al crollo del muro di Berlino, avvenuto il 9 novembre 1989.","Con il dopo-Muro […] l’Occidente ha goduto di un’espansione verso l’Oriente europeo (con l’estensione dell’Ue e della Nato) che fatalmente ha urtato contro il suo limite/confine ultimo. Questo spiega il comportamento di [Vladimir] Putin nella crisi russo-ucraina. (Gian Enrico Rusconi, Stampa, 9 novembre 2014, p. 1, Prima pagina). ** L’America è necessaria, e ha ragione Robert Kaplan quando dice che un declino americano sarà sempre relativo. L’Europa deve salvarsi, elettori e migranti permettendo. Russia e Cina devono essere tanto forti da accettare anche compromessi scomodi. Deve nascere, in definitiva, un ordine multipolare capace di gestire le tensioni di un dopo-Muro che è stato sin qui sinonimo di stragi e di impotenze. Comprese quelle del G20. (Franco Venturini, Corriere della sera, 6 settembre 2016, p. 25, Analisi & commenti).","Tipo: Prefissazione, Formanti: dopo-, muro"
dopo-referendum,sost,Periodo successivo a una consultazione referendaria.,"«Secondo il trattato dovrà aprirsi un negoziato che giuridicamente sancisca l’uscita e ormai può trattarsi solo di un negoziato per adeguare al dopo referendum il sistema di relazioni con l’Inghilterra. Non più, come avremmo voluto, all’interno dell’Unione, ma con chi ne è rimasto irreversibilmente fuori» [Giorgio Napolitano intervistato da Monica Guerzoni]. (Corriere della sera, 25 giugno 2016, p. 16).","Tipo: Prefissazione, Formanti: dopo-, referendum (latino)"
dopoterremoto,sost,Fase di ricostruzione che segue un terremoto.,"Il progetto [il film «Scossa»] doveva essere realizzato entro il 2008 per il centenario, ma solo ora riesce a vedere la luce, «raccontando in qualche modo l’Italia eternamente ”scossa” da terremoti, emergenze, polemiche del dopoterremoto», spiega [Citto] Maselli, con gli occhi desolatamente rivolti al disastro dell’Abruzzo. (Fa[brizio] Co[rallo], Mattino, 26 marzo 2012, p. 19, Spettacoli). ** da palazzo Chigi si continua a snocciolare i dati dell'azione di governo: altri fondi per il dopo-terremoto in Abruzzo, 250 milioni per la ricerca e l'innovazione nelle imprese, la prima riunione sul decreto «Terra dei fuochi», un altro decreto sui diritti dei consumatori. (Ga[briella] Be[llucci], Sicilia, 7 febbraio 2014, p. 3, La Politica). ** È un presidente del Consiglio tra due fuochi, quello che rivolto a Bruxelles definisce «possibile e necessaria» la flessibilità sui conti pubblici; e che promette di cercare «risorse più ingenti possibili» per il dopo-terremoto in Italia centrale. (Massimo Franco, Corriere della sera, 29 marzo 2017, p. 11, Politica).","Tipo: Prefissazione, Formanti: dopo-, terremoto"
doppiettista,sost,"Nel gioco del calcio, chi segna una coppia di reti nella stessa partita.","c’è anche qualche altro dato significativo di questo incontro [Catania-Lazio], come la nutrita serie di doppiettisti; quelli «che il gol-bis» su questo fronte sono i rossazzurri [Giuseppe] Colucci e [Carlo] Facchin, nonché i biancocelesti [Alessandro] Abbondanza e [Bruno] Giordano. (Gaetano Sconzo, Sicilia, 19 aprile 2008, p. 21, Calcio).","Tipo: Suffissazione / Denominale, Formanti: doppietta, -ista"
dotcom,sost,"Punto com: impresa della new economy, sito web commerciale; a essi relativo.","Insomma, chi ha scommesso nel lungo periodo sull'hi-tech vince. Certo, ad eccezione di Google, le società considerate hanno vissuto lo scoppio della bolla dotcom. (Vittorio Carlini, Sole 24 Ore, 6 maggio 2012, p. 14). ** Dalla nascita della Rete il dominio universale «.com» è stato una sorta di parola franca senza confini linguistici. Un sinonimo stesso di Internet, prima, e di aziende nate sul web, le famose «dotcom», alla fine degli anni Novanta. (Massimo Sideri, Corriere della sera, 5 febbraio 2014, p. 34, Idee & opnioni).","Tipo: Prestito / Inglese, Formanti: dot (inglese), com (inglese)"
downgrade,sost,"In economia, riduzione, declassamento, retrocessione nelle stime.","Nelle ultime settimane, S&P è finita sotto enorme pressione dell'Amministrazione americana affinché non togliesse la Tripla A al debitore sovrano Stati Uniti: l'agenzia aveva annunciato il 14 luglio che avrebbe valutato la solvibilità del Paese e aveva fatto intendere di essere orientata al temuto downgrade. (Danilo Taino, Corriere della sera, 7 agosto 2011, p. 2, Primo Piano). ** Ha dunque ragione da vendere il presidente [Giorgio] Napolitano a sottolineare che l'Italia un governo ce l'ha. Peccato, però, che -- a parte il caso dei marò, dove sarebbe stato meglio fosse inoperoso -- il governo Monti non stia dando alcun segno di vita ormai da mesi. E che questa vacatio rischi di favorire un nuovo downgrade del rating (Moody's lo ha di fatto preannunciato), che a sua volta finirebbe con spingere i rendimenti dei Btp decennali oltre il 5% e verso la soglia dell'insostenibilità (sopra il 6%), è oggetto di valutazione da parte degli operatori internazionali. (Enrico Cisnetto, Sicilia, 31 marzo 2013, p. 12, Economia & finanza). ** In poche parole, l’agenzia prima emette il rating teorizzando l’analisi pluriennale di bilanci degli Stati o delle società, poi quando i prezzi di mercato fanno presupporre un peggioramento dello scenario, allora anche le agenzie di rating si adattano. Così accade che in una fase di alta volatilità dei mercati, dove tutti i prezzi stanno scendendo, le agenzie spesso a loro volta annunciano il downgrade di un titolo e conseguentemente chi aveva quel titolo nei propri fondi lo vende rapidamente. Si tratta di situazioni molto pericolose di avvitamento dei prezzi al ribasso che possono mettere in difficoltà qualsiasi emittente, anche chiaramente solvibile. (Ugo Loser, Messaggero, 5 luglio 2014, p. 22, Commenti, opinioni, e-lettere).","Tipo: Prestito / Inglese, Formanti: down (inglese), grade (inglese)"
Draghi-boy,loc nom,"Stretto collaboratore di Mario Draghi, governatore della Banca d'Italia e già direttore generale del ministero del Tesoro.","Un colpo basso per qualunque consorte, bassissimo se lui si chiama Vittorio Grilli, ex Ragioniere di Stato, ex direttore generale del Tesoro, annoverato in carriera ora come Ciampi boy ora come Draghi boy, e in quel momento (ancora per poco) ministro dell’Economia dell’austero governo Monti. (Giovanna Cavalli, Corriere della sera, 11 maggio 2017, p. 5, Primo piano).","Tipo: Composizione / Nome+nome, Formanti: Draghi (Mario), boy (inglese)"
Drg,sost,"Sigla dell'ingl. Diagnosis-related group, raggruppamento in relazione alla diagnosi; classificazione dei pazienti ospedalieri sulla base della diagnosi effettuata.","In una sigla, Drg, è racchiusa la formula del disastro. Sta per Diagnosis Related Groups, ed a dispetto della lingua si trova in un decreto ministeriale emanato, nel 1994, da [Carlo Azeglio] Ciampi e [Mariapia] Garavaglia. Stabilisce che le strutture sanitarie sono rimborsate a prestazione: tot interventi, tot soldi. Per contenere la spesa ora si pone un tetto al Drg, così se arrivate con il cuore in mano quando si è toccato quello delle valvole dovrebbero rimandarvi indietro. O in cielo, più precisamente. Il Drg, ha giustamente osservato Cesare Greco, professore e responsabile di emodinamica al policlinico romano, funziona se la spesa è gestita da assicurazioni che valutano chi e come fa le cose, ma se il sistema sanitario paga a piè di lista va a finire che la spesa la controllano i politici e la qualità nessuno. (Davide Giacalone, Tempo, 30 novembre 2012, p. 13, Lettere & Commenti). ** E poi ancora perché non si dovrebbe pagare un costo (Drg) uguale per la stessa prestazione in tutte le strutture? Oggi non è così. (Emanuela Baio, Avvenire, 31 marzo 2013, p. 24, Economia & lavoro).","Tipo: Sigla, Formanti: diagnosis (inglese), related (inglese), group (inglese)"
Dtt,sost,"Sigla dell'ingl. Digital terrestrial television, Televisione digitale terrestre: sistema di diffusione dei segnali televisivi digitali attraverso trasmettitori-ripetitori terrestri.","Se il risultato del dtt (Digital Terrestrial Television) è la multicanalità, l’effetto è una maggiore tematizzazione delle reti. (Renato Franco, Corriere della sera, 17 gennaio 2011, p. 38, Eventi).","Tipo: Prestito / Inglese, Formanti: digital (inglese), terrestrial (inglese), television (inglese)"
duathlon,sost,Disciplina sportiva che prevede la partecipazione a gare di ciclismo e di corsa.,"Domani, dalle 9,30 nel bosco di Santo Pietro, su iniziativa dell’associazione sportiva «Bikalat», prima manifestazione di duathlon a squadre miste. (Sicilia, 19 aprile 2008, p. 40, Catania).","Tipo: Prestito / Inglese, Formanti: duathlon (inglese)"
due diligence,loc nom,"Debita diligenza, dovuta cautela: verifica dei conti di un'azienda o di un'amministrazione; analisi compiuta da un gruppo di consulenti al fine di determinare la convenienza di una transazione e di valutare i benefici e le responsabilità che un investimento comporta.","Per verificare eventuali anomalie nelle valutazioni che hanno provocato forti crolli in Borsa, il pm [di Trani Michele Ruggiero] avrebbe chiesto una «due diligence» a un gruppo di consulenti indipendenti. (Corriere della sera, 19 luglio 2011, p. 2, Primo Piano). ** La due diligence di [Enrico] Bondi preoccupa anche [Gianfranco] Fini, che durante l'ufficio di presidenza ha richiamato i suoi alla «massima rigidità» nella composizione delle liste. (Monica Guerzoni, Corriere della sera, 3 gennaio 2013, p. 8, Primo Piano).","Tipo: Prestito / Inglese, Formanti: due Eng (inglese), diligence (inglese)"
duegiorni,sost,Evento organizzato che dura di due giorni.,"Dopo aver ricordato che i «maggiori imprenditori italiani» sono stati suoi ospiti a Mosca all’inizio del mese per discutere un potenziamento degli investimenti nelle infrastrutture in Russia, [Vladimir] Putin ha parlato di «grandi progetti congiunti» tra i due paesi in diversi settori: dall’energia ai trasporti, dalle infrastrutture all’aerospaziale. / Il dossier energia è forse quello al quale i due leader [Silvio Berlusconi, Vladimir Putin] hanno dato più spazio nella «due giorni» sarda. (Piero Mannironi, Nuova Sardegna, 19 aprile 2008, p. 3, Fatto del Giorno). ** «Se non ora quando», donne unite per cambiare e guidare il Paese. E' calato il sipario sulla torrida due-giorni senese, cornice dell'incontro dei 120 comitati nazionali che si sono costituiti dopo la mobilitazione del 13 febbraio scorso. (Elena Conti, Quotidiano Nazionale, 11 luglio 2011, p. 12, Politica). ** Nell’intensa due giorni è previsto un incontro privato, un ricevimento ufficiale nella Sala del Trono e un colloquio con il Comitato sinodale per le questioni inter-cristiane. (Osservatore romano, 12 gennaio 2014, p. 5).","Tipo: Composizione / Aggettivo+nome, Formanti: due, giorno"
duende,sost,"Fascino ammaliatore, talvolta venato di tristezza e inquietudine; estro ispiratore, creativo.","Il teatro, oltre che inseparabile dall’esistere civile umano, è come l’amore un contatto con l’infinito. Questo, per chi lo fa, per chi in scena parla e dice... Fare arrivare allo spettatore ascoltante la forza di certe battute, procurargli vertigine, non è soltanto arte dei grandi attori: è la scoperta a volte repentina di chiunque lavori in scena, è opera del demone sonoro, che gli spagnoli hanno chiamato duende. (Guido Ceronetti, Corriere della sera, 25 luglio 2011, p. 27, Cultura).","Tipo: Prestito / Spagnolo, Formanti: duende (spagnolo)"
Durc,sost,Acronimo di Documento unico di regolarità contributiva.,"[tit.] Addio al Durc usa e getta: l'atto è valido per più gare [testo] L'obiettivo della semplificazione amministrativa perseguito ad ampio raggio dal Dl 69/2013 (convertito nella legge 98/2013) riguarda anche il Durc negli appalti pubblici. L'articolo 31 sposta solo sulle stazioni appaltanti, comprese quelle diverse dalle pubbliche amministrazioni, l'obbligo di provvedere d'ufficio all'acquisizione del documento unico di regolarità contributiva, esonerando le imprese dal presentare il certificato per accertare quanto auto-dichiarato in fase di ammissione alla gara e per consentire i pagamenti agli appaltatori ed ai subappaltatori. (Sole 24 Ore, 26 agosto 2013, Norme e Tributi, p. 7). ** Sempre con decreto arriva «la smaterializzazione del Durc» il documento che attesta il regolare pagamento da parte dell’azienda dei contributi ai suoi dipendenti: d’ora in poi si otterrà on line. Nel 2013 sono stati ben 5 milioni i Durc cartacei presentati. (Giusy Franzese, Messaggero, 13 marzo 2014, p. 5, Primo Piano). ** Quando la burocrazia è cieca, sorda e pure un po' stupida. Succede così che un artigiano riminese rischi di fatto di perdere il lavoro per 55 centesimi di mancati versamenti all'Inps. Secondo le normative stabilite dall'ente previdenziale, per poter partecipare a gare d'appalto e quindi accedere a lavori sia con enti pubblici che con operatori privati, è necessario ottenere il Durc, il documento unico per la regolarità contributiva. (Giornale, 24 febbraio 2015, p. 4, Il Fatto).","Tipo: Acronimo, Formanti: documento, unico, regolarità, contributivo"
dylaniano,sost,"Ammiratore appassionato del cantante e compositore statunitense Bob Dylan, nome d'arte di Robert Allen Zimmerman; di Bob Dylan.","Perché non possiamo dirci tutti dylaniani e dylaniati. E' questo il punto di partenza di un disco curioso come «From another world», (Federico Vacalebre, Mattino, 4 febbraio 2014, p. 17, Spettacoli).","Tipo: Suffissazione / Denominale, Formanti: Dylan (Bob), -(i)ano"
early warning,loc nom,"In politica comunitaria, preavvertimento, preavviso, ammonimento rivolto a uno stato membro.","Per Roma per ora ci saranno solo una serie di richiami sull’urgenza di approvare le riforme, in alcuni casi sul loro contenuto (come sulla fiscalità del lavoro), e ovviamente sul debito pubblico. Ma nulla di vincolante, e soprattutto il governo avrà 4 mesi per dimostrare a Bruxelles che fa sul serio. Per l’Italia inizialmente si parlava della pubblicazione di un early warning sui conti, primo passo del commissariamento, e di una nuova manovra correttiva. (Alberto D'Argenio, Repubblica, 23 novembre 2014, p. 10).","Tipo: Prestito / Inglese, Formanti: early (inglese), warning (inglese)"
Ebd,sost,"Sigla dell'ingl. Electronic brakeforce distribution, Distribuzione elettronica della forza frenante: dispositivo automobilistico che distribuisce la forza frenante sulle ruote anteriori e posteriori in maniera uniforme; a esso relativo.","Parliamo di ABS abbinato al correttore elettronico della frenata EBD (Electronic Brakeforce Distribution) e, soprattutto, l’ESP (Electronic Stability Program), il sistema che interviene nelle condizioni prossime al limite, quando è a rischio la stabilità della vettura, e aiuta il guidatore a controllare l’auto. (Amerigo De Peppo, Gazzetta del Mezzogiorno, 3 settembre 2007, p. 9, Auto e Moto).","Tipo: Prestito / Inglese, Formanti: electronic (inglese), brakeforce (inglese), distribution (inglese)"
ebook,sost,Testo in edizione elettronica o telematica.,"[tit.] Addio ai libri di testo, le lezioni si seguono su eBook [testo] L'uso dell'eBook sta sempre più prendendo piede ed ora a sostituire il caro vecchio libro con la sua versione digitale è anche un ateneo. L'Università degli studi di Padova e Webster, azienda di editoria online assai conosciuta [...], hanno infatti avviato, in collaborazione con Asus, il primo corso in Italia interamente basato su eBook. (Luca Palmieri, Repubblica, 13 giugno 2011, Affari & Finanza, p. 59). ** Si potrebbe obiettare che il gioco a guardie e ladri fra docenti e studenti per verificare se, quanto e come i secondi studiano, è antico come il mondo e che CourseSmart è solo una versione modernizzata di tale nobile tradizione, ma le cose non sono tanto semplici. In primo luogo, perché le informazioni non arrivano solo al docente, ma anche all'editore, il che fa dubitare che analoghi dispositivi siano associati ad altri ebook in commercio, onde trasmettere agli uffici marketing informazioni sulle abitudini di fruizione del lettore. (Carlo Formenti, Corriere della sera, 13 aprile 2013, p. 60, Idee & opinioni). ** Oggi, ai romanzi stampati in Braille, Anna Rita preferisce gli e-book: «Posso avere un’intera biblioteca senza occupare spazio, portarla sempre con me e leggere ovunque mi trovi. Non solo, l’e-book posso leggerlo dallo smartphone o dal tablet, utilizzando un display Braille». In un mese ne divora anche cinque, oltre uno alla settimana, «ma dipende dai miei impegni. Appena posso, leggo». (Laura Badaracchi, Avvenire, 6 marzo 2016, p. 27, Agorà).","Tipo: Prestito / Inglese, Formanti: e- (inglese), book (inglese)"
eccezionalismo,sost,La convinzione di essere investiti di un ruolo e di una missione ritenuti eccezionali e straordinari.,"L'eccezionalismo nel governare produce il giustizialismo in chi controlla e si oppone. Tutto qui. (Peppino Caldarola, Riformista, 11 febbraio 2010, p. 1, Prima pagina). ** il mitico e duraturo eccezionalismo francese assomiglia ormai a una favoletta, incamminatasi sul viale del tramonto a causa di ragioni di forza superiore, a partire dalla famosa mondializzazione, che ha omologato persino (beninteso parzialmente) i gusti enogastronomici dei fieri discendenti di Asterix, un tempo così orgogliosi della loro specificità alimentare. (Massimiliano Panarari, Europa, 1 febbraio 2012, p. 1, Prima pagina). ** il fenomeno Trump è meno inspiegabile di quanto non appaia a prima vista: il suo isolazionismo fa inorridire il «Grand Old Party», che vuole un’America muscolare e interventista, ma l’autore [Mattia Ferraresi] ricorda che buona parte della destra americana è stata isolazionista prima dell’era Reagan-Bush che ha rilanciato il ruolo internazionale degli Usa e prima del movimento «neocon» che, partendo dalla dottrina dell’«eccezionalismo americano», ha attribuito al Paese la missione di democratizzare il mondo. (Massimo Gaggi, Corriere della sera, 5 luglio 2016, p. 35, Terza pagina).","Tipo: Adattamento, Formanti: eccezionale, -ismo"
eccezione culturale,loc nom,"Deroga al principio del libero mercato, finalizzata a proteggere l'identità e la specificità di una cultura dal rischio di una progressiva convergenza verso un modello culturale unico.","Meglio acquistare un Picasso che investire in un'impresa. Considerazione logica, dopo l'ultima «eccezione culturale» francese, questa volta in ambito fiscale. I possessori di opere d'arte sono stati risparmiati dalla pesante manovra in corso di approvazione all'assemblea: manovra che, fra imposte e tagli della spesa (ministero della cultura compreso), tocca tutti, colpisce soprattutto i ceti medio-alti e fa gridare all'esproprio proletario con l'ormai famosa aliquota del 75 per cento sui redditi oltre il milione. (Massimo Nava, Corriere della sera, 29 ottobre 2012, p. 30, Idee & opinioni). ** L’«eccezione culturale», che il governo francese esige nel contesto del nuovo mandato che 117 paesi devono conferire alla Commissione Europea nella trattativa per il nuovo accordo commerciale con gli Stati Uniti, rappresenta un fatto significativo, dal punto di vista antropologico prima ancora che politico. […] In questo accordo generale il ministro francese pone un’eccezione: la cultura, che non è valore liberalizzabile. In pratica la produzione audiovisiva, e non solo, non può essere sottoposta alle regole del libero mercato, ma può e deve essere tutelata. (Roberto Mussapi, Avvenire, 16 giugno 2013, p. 2, Seconda pagina). ** Se per esempio s’iscrivesse il valore dei beni culturali dello Stato come voce positiva nel bilancio nazionale si dovrebbe tener conto del patrimonio artistico nel valutare gli effetti del debito pubblico e del peso che deve essergli riconosciuto nel calcolo del valore nazionale. Tale logica ha un presupposto importante: il valore culturale è monetizzabile e quindi traducibile in costi. Non è postulato assurdo ma qualcosa di simile all’«eccezione culturale» rivendicata con forza e credibilità dalla Francia che continua a capitalizzarne gli effetti in piena crisi europea confinando le obiezioni degli economisti contabili negli ambiti della pedanteria. (Anna Coliva, Sole 24 Ore, 26 aprile 2015, p. 31, Domenica).","Tipo: Calco lessicale / Internazionalismo / Nome+aggettivo, Formanti: eccezione, culturale"
ecclesialese,sost,"Linguaggio tipico del mondo ecclesiastico, talvolta caratterizzato dalla presenza di termini oscuri o di difficile comprensione.","Che cosa ostacola un confronto sereno con la realtà contemporanea, per esempio nel campo della pianificazione familiare e della sessualità? «Il parlare cosiddetto ""ecclesialese"", assai distante dal parlare comune e dalla sensibilità della gente. Anche nei due campi da lei accennati (pianificazione familiare e sessualità) altro è ciò che può dire una sana teologia, che bene illumina le coscienze, altro è ciò che proviene dalla ripetizione di formule stantie» [Carlo Maria Martini intervistato da Zita Dazzi]. (Repubblica, 23 maggio 2009, p. 48). ** Giovanni Fallani appartiene a una razza assai rara di giornalisti cattolici. Fedelissimo alla Chiesa, non rinunciava al suo spirito critico; rigoroso nel linguaggio, era però comprensibilissimo e rifuggiva la neolingua che fu il primo (pare) a battezzare «ecclesialese»; maestro d’ironia e dalla cultura sopraffina, era decisamente schierato per una «Chiesa di popolo» e non lesinava qualche tenera battuta nei confronti degli intellettualini cattolici. (Umberto Folena, Avvenire, 18 giugno 2013, p. 28, Media & cultura).","Tipo: Suffissazione / Deaggettivale, Formanti: ecclesiale, -ese"
ecoarchitettura,sost,Concezione dell'architettura che valorizza particolarmente le esigenze psicofisiche dell'uomo nel rispetto dell'equilibrio ambientale.,"La nouvelle vague dell'eco-architettura è già cominciata. Così parlò Mario Cucinella, progettista verde praticamente da sempre, presente in mostra alla Triennale con il suo «Centre for Sustainable Energy» a Ningbo in Cina e con il suo «Centro per il benessere delle donne» a Ouagadougou, in Burkina Faso. (Stefano Bucci, Corriere della sera, 4 febbraio 2010, p. 19).","Tipo: Confissazione / Prefissoide, Formanti: eco-, architettura"
ecoazienda,sost,"Azienda ecologica, i cui mezzi e metodi di produzione si conformano ai princìpi di tutela dell’ambiente.","Quello che una volta era il triangolo industriale tra Torino, Genova e Milano è oggi una delle zone a più alta concentrazione di aziende della green economy. A far da regina è la Lombardia che produce il 25% della sua energia da fonti rinnovabili, meglio della media nazionale che si ferma al 23%. Un risultato raggiunto grazie a oltre 42 mila impianti fotovoltaici con una produzione di oltre mille megawatt. Segue il Piemonte con 21 mila impianti e 915 megawatt. Un settore che impiega circa 1300 aziende -- 6 mila considerando l'indotto -- e 15 mila addetti tra elettricisti e installatori. Domina il solare a cui si dedica il 46% delle ecoaziende. (Mariachiara Giacosa, Repubblica, 24 ottobre 2011, Affari & Fiananza, p. 65).","Tipo: Confissazione / Prefissoide, Formanti: eco-, azienda"
ecocasa,sost,"Casa ecologica, costruita nel rispetto dell'equilibrio ambientale e della salute delle persone che vi abitano.","[tit.] Le eco-case e gli architetti, il piano per cento città [testo] […] «Gli obiettivi sono la messa in sicurezza, la manutenzione e la rigenerazione del patrimonio edilizio pubblico e privato -- prosegue [Leopoldo] Freyere -- la drastica riduzione dei consumi energetici ed idrici degli edifici; […]». In poche parole, più attenzione all'ambiente con «ecocase» che sono anche più sicure per chi le abita. (Alessio Ribaudo, Corriere della sera, 21 aprile 2012, p. 23, Cronache).","Tipo: Confissazione / Prefissoide, Formanti: eco-, casa"
ecodem,sost,Ecologista democratico.,"«Governo e Protezione civile garantiscano massima rapidità e trasparenza nelle informazioni su eventuali rischi», dicono tra gli altri i senatori «ecodem» del Pd Roberto Della Seta e Francesco Ferrante che invitano a prevenire «come in passato il sospetto che i dati vengano nascosti o minimizzati». (Luca Liverani, Avvenire, 13 settembre 2011, p. 4). ** I vertici dei Democratici ieri hanno preferito il silenzio [...] L'unica posizione arriva dai senatori ecodem del Pd Roberto Della Seta e Francesco Ferrante: «Quasi nulla sul piano generale, e sulla green economy un vistoso, preoccupante passo indietro». (Chiara Scalise, Sicilia, 17 giugno 2012, p. 2, Il Fatto). ** Dopo quello dei cattodem, adesso in casa Renzi è ufficiale anche lo strappo da parte degli ecodem, che dunque hanno deciso di non seguire la linea ufficiale del partito in vista del prossimo referendum del 17 aprile sulle trivellazioni. (Giornale d'Italia, 22 marzo 2016, p. 3, Attualità).","Tipo: Confissazione / Prefissoide, Formanti: eco-, democratico"
ecodisastro,sost,Disastro ecologico.,"Avrete notato anche voi la sinistra coincidenza fra il ritorno dei progetti nucleari e lo sciame di incidenti nelle centrali già esistenti, per esempio in Francia. Se il trend è questo, ma speriamo di no, allora l'aggettivo «incontaminato» recupererà come accezione più importante quella che allude a ecodisastri veri e propri. (Stefano Bartezzaghi, Repubblica, 13 agosto 2008, p. 42).","Tipo: Confissazione / Prefissoide, Formanti: eco-, disastro"
ecodiscarica,sost,Discarica progettata in modo tale da ridurre i danni per l’ambiente.,"Ecocentri? No, ecodiscariche. Gli ecocentri della zona ovest di Torino si sono trasformati in tanti piccoli immondezzai a cielo aperto. «Non me ne parli -- sbotta Saverio Quattrocchi -- qui è pieno di topi e i rifiuti crescono ogni giorno e ci arrivano fino a casa. E' un vero schifo». (Patrizio Romano, Stampa, 10 aprile 2009, p. 69, Cronaca di Torino).","Tipo: Confissazione / Prefissoide, Formanti: eco-, discarica"
eco-elettrodomestico,sost,Elettrodomestico progettato in modo tale da ridurre le emissioni che inquinano l’ambiente.,"Si tratta del Business research center […] il cuore pulsante della Cittadella Politecnica e casa di 4000 metri di superficie dei laboratori di otto aziende. […] Tra alambicchi e test di prodotto faranno vita da dirimpettai i softweristi di Microsoft, gli scienziati dell'energia verde di Asja Ambiente, i ricercatori dell'eco-elettrodomestico del futuro di Indesit, i designer delle quattro ruote di Jac, gli informatici di Intelligence Focus, i tecnici della banda larga di Huawei, gli operatori di tetti fotovoltaici di Metecno e gli esperti di semiconduttori di Vishay. (Christian Benna, Repubblica, 29 marzo 2008, Torino, p. II).","Tipo: Confissazione / Prefissoide, Formanti: eco-, elettrodomestico"
Ecofin,sost,"Acronimo di Consiglio «Economia e finanza»: Consiglio dei ministri europei delle Economie e delle Finanze, che si riunisce con cadenza mensile.","Cara Bce, adesso aiutaci tu. L’Europa, ora, di fatto si appella all’Eurotower. Si è chiuso infatti con uno scarno bottino il vertice dell’Ecofin. Ieri a Bruxelles i ministri economici dell’Ue hanno approvato una direttiva che elimina il segreto bancario per gli evasori. (Foglio, 8 dicembre 2010, p. 1, Prima pagina). ** Accordo raggiunto […] dall'Ecofin sull'unione bancaria. Dopo un difficile avvio di discussione per la presa di posizione della Germania che ha insistito per condizionare l'attuazione della vigilanza comune alla revisione dei trattati europei, è stata concordato, come ha riferito mil commissario Ue Michel Barnier, che la supervisione unica «si farà coi Trattati attuali, abbiamo l'accordo definitivo e unanime». (S[tefania] Ta[mburello], Corriere della sera, 13 aprile 2013, p. 15, Primo Piano).","Tipo: Acronimo, Formanti: economia, finanza"
ecogastronomico,agg,Della gastronomia che utilizza prodotti e sistemi di preparazione dei cibi rispettosi dell'ambiente.,"Puntano al «pienone» per i prossimi ponti di 25 aprile e primo maggio gli agriturismi italiani. Un’occasione che si prospetta come una vera e propria apertura della stagione turistica 2008 per le 18.000 imprese agricole del settore. Da una prima stima di Coldiretti, in partenza sarebbero un milione di vacanzieri eco-gastronomici. (Gazzetta del Sud, 19 aprile 2008, p. 8, Attualità).","Tipo: Confissazione / Prefissoide, Formanti: eco-, gastronomico"
ecoguerrigliero,sost,Chi contesta violentemente la globalizzazione in nome di principi ecologistici.,"proprio in Svizzera è detenuto Marco Camenisch, 58 anni, condannato per omicidio, vero e proprio mito degli eco-guerriglieri. (Andrea Scaglia, Libero, 24 dicembre 2010, p. 6, Primo Piano).","Tipo: Confissazione / Prefissoide, Formanti: eco-, guerrigliero"
ecologicamente corretto,loc agg,Rispettoso dell'ambiente.,"[tit.] Come sono «à la page» certe (in)coscienze ecologicamente corrette [testo] […] oggi non c'è aggeggio, dal tostapane alla berlina di lusso, che non reclamizzi il «tasso di emissioni». Un astratto, perché cosa ne sa il consumatore se 9 0 11 g/km è un valore alto o basso? Però è sufficiente tirarle in ballo, le «emissioni», per mettere a posto le coscienze ecologicamente corrette. (Paolo Granzotto, Giornale, 14 novembre 2010, p. 42). ** E' molto difficile definire con certezza che cosa differenzi un lavoro «ecologicamente corretto» da uno inquinante, trattandosi spesso dell'identica fatica, ma la risposta che un riparatore ha dato alla network Cnbc scendendo dalla scala celeste che lo aveva condotto nel ventre di una turbina in California offre la definizione più efficace. (Vittorio Zucconi, Repubblica, 9 giugno 2011, p. 33, R2).","Tipo: Calco lessicale / Internazionalismo / Avverbio+aggettivo, Formanti: ecologicamente, corretto"
ecomafioso,sost,Appartenente o relativo a un'organizzazione criminale che svolge attività illecite dannose per l'ambiente.,"Sono dati che testimoniano la continua e devastante impennata, negli ultimi vent'anni dei tumori nei territori del Napoletano e del Casertano piagati dagli ecomafiosi. (Avvenire, 19 luglio 2012, p. 1, Prima pagina).","Tipo: Suffissazione / Denominale, Formanti: ecomafia, -oso"
ecomateriale,sost,"Materiale riciclato, nel rispetto dei principi di equilibrio ambientale.","per fortuna che cresce la raccolta differenziata -- che nel 2009 si è attestata a quota 38,56% con un incremento di circa due punti rispetto all'anno precedente -- e aumentano le iniziative imprenditoriali per il riuso di vetro e materiali plastici (un esempio è lo stabilimento di San Miniato nato dalla partnership tra Revet Spae Esterni Srl che utilizza plastica riciclata per produrre componenti d'arredo, caso di green economy che produce sia «ecomateriali» sia posti di lavoro). (Maurizio Bologni, Repubblica, 29 ottobre 2010, Firenze, p. XI).","Tipo: Confissazione / Prefissoide, Formanti: eco-, materiale 1 [s. m.]"
e-commerce,sost,Compravendita mediante la rete telematica; a essa relativo.,"Anche Linux sembrava un'idea folle. Nel '91, quando fu annunciata, nessuno credeva che uno sparuto gruppo di volontari part-time avrebbe potuto creare un sistema operativo più stabile di Windows. Eppure 17 anni dopo, il movimento per il software open source è stato determinante per l'esplosione dell'e-commerce. Il software open source ha permesso la nascita di internet, dando a tutti un maggiore benessere economico. (Anna Rita Rapetta, Sicilia, 10 marzo 2012, p. 23, Noi Oggi). ** «Le donne sono il motore dell'e-commerce», sosteneva il «Guardian», e «il web aiuta le donne a fare rete» è ormai scritto un po' ovunque. Ma è davvero così? (Marta Serafini, Corriere della sera, 7 marzo 2013, p. 31, Cronache). ** A Venezia, grazie ad una partnership con l’incubatore di start-up H-Farm, l’Università Ca’ Foscari ha avviato una laurea triennale in Digital Management: percorso in inglese che tratta temi quali e-commerce, sicurezza informatica, gestione dei sistemi informativi, start-up e trasformazione digitale di imprese mature. (Sofia Fraschini, Giornale, 11 febbraio 2019, p. 23, MiaEconomia).","Tipo: Prestito / Inglese, Formanti: e- (inglese), commerce (inglese)"
ecomostro,sost,Edificio abusivo che deturpa l'aspetto del luogo in cui sorge e provoca alterazioni e danni ambientali.,"Ecomostri: a pochi metri dall'ingresso del sito archeologico sorge una struttura ricettiva, realizzata negli anni Sessanta con i fondi della Cassa per il Mezzogiorno che, oltre a deturpare l'ambiente in cui è inserita ha sicuramente provocata la distruzione di strutture coeve all'insediamento romano. Benché se ne auspichi l'abbattimento, si è recentemente avuta notizia che ne è stato finanziato l'esproprio e il recupero per poter ospitare un antiquarium e i servizi di supporto alla fruizione museale del sito. (A[ndrea] Lod[ato], Sicilia, 10 marzo 2012, p. 6, Il Fatto).","Tipo: Confissazione / Prefissoide, Formanti: eco-, mostro"
econofisica,sost,"Settore scientifico interdisciplinare, nel quale princìpi e metodi propri della fisica si applicano alla soluzione di problemi dell'economia.","[tit.] Quel mago dell'Econofisica che a Palermo è ignorato [testo] Pur essendo un fisico, è diventato negli anni un mago dell'analisi finanziaria, abbracciando quella branca della scienza, l'Econofisica, che lega economia, fisica e biologia. Con i suoi studi, ha dimostrato le analogie tra le crisi di mercato e i terremoti della crosta terrestre. (Dario Prestigiacomo, Repubblica, 16 aprile 2008, Palermo, p. XVI). ** «Fra i convegni di quest'anno -- dice Alberto Peruzzi, professore ordinario del Dipartimento di Filosofia e coordinatore del progetto con Gigliola Paoletti Sbordoni -- ci piace segnalare quello sulla storia e la figura di Galileo fra '800 e '900 e quello sulle scienze ibride che varcano i confini fra le discipline, come la biofisica, la neuroetica, l'econofisica, la biofotonica». (Gianni Caverni, Unità, 22 luglio 2008, Firenze, p. IV).","Tipo: Parola macedonia, Formanti: economia, fisica"
economia circolare,loc nom,Economia basata sulla produzione e il consumo di beni destinati a essere reimpiegati.,"[tit.] L'economia circolare non è utopia [testo] La Toscana è avviata a pieno titolo sulla strada dell'economia circolare promossa dalla Commissione europea. La giunta regionale ha approvato la costituzione di un tavolo che si occuperà dei principali settori produttivi toscani per i quali esiste ad oggi un problema di chiusura del ciclo di produzione. (Nazione, 14 giugno 2018, p. 24).","Tipo: Calco lessicale / Nome+aggettivo, Formanti: economia, circolare agg."
economia della conoscenza,loc nom,"Settore specialistico che studia la capacità di utilizzare conoscenze e informazioni per ottenerne un vantaggio economico, con particolare attenzione ai processi di apprendimento, innovazione e competitività.","Nell’economia della conoscenza, le reti fisiche da una parte -- strade, autostrade, ferrovie, porti e aeroporti -- e quelle virtuali dall’altra -- reti tecnologiche e digitali -- costituiscono insieme la «colonna vertebrale» di un Paese avanzato. Portano infatti su di sé gran parte del peso dello sviluppo e della competitività dei territori, perché hanno la capacità di determinare l’inclusione o l’esclusione di un Paese dall’orizzonte della crescita, e incidono fortemente sulla produttività, che in Italia è praticamente ferma ai livelli del 2000. Richiedono, inoltre, una forte regìa da parte dello Stato. (Francesco Delzio, Avvenire, 10 febbraio 2018, p. 3, Idee).","Tipo: Calco lessicale / Nome+preposizione+nome, Formanti: economia, conoscenza"
economichese,sost,Il linguaggio dell'economia e della finanza.,"il lessico politico ha una protesi sempre più vistosa nell'economichese d'uso quotidiano: lo «spread» ormai produce più «maltestismo» dello spritz. (Paolo Di Stefano, Corriere della sera, 29 novembre 2011, p. 41, Lettere al Corriere).","Tipo: Suffissazione / Deaggettivale, Formanti: economico, -ese"
e-content,sost,Contenuto informativo di testi o documenti digitali o multimediali.,"«Le prospettive che abbiamo sono di creare un campus con aule e laboratori che permetterà di tradurre i prodotti multimediali e i prodotti filmici -- spiega Elisabetta Zuanelli, presidente del centro di ricerca e sviluppo sull'e-content di Tor Vergata -- soprattutto con l'obiettivo formare nuove professionalità esperte di tecnologie per l'e-content, il contenuto elettronico, e servizi IT, sollecitati dai piani europei di eEurope». (Luana Silighini, Repubblica, 20 maggio 2008, Roma, p. X).","Tipo: Prestito / Inglese, Formanti: e- (inglese), content (inglese)"
Ecopass,sost,"Lasciapassare a pagamento per la circolazione all’interno di aree urbane a traffico limitato, finalizzato alla riduzione del traffico privato e all’incentivazione del trasporto pubblico; a esso relativo.","Milano. Il ticket di ingresso nella zona dei Bastioni, la cosiddetta area ecopass, ha consentito di ridurre il livello di emissioni con mesi (come aprile) in cui non si è registrato alcun superamento. I costi sono di due euro per i veicoli a benzina Euro 1 ed Euro 2; i residenti hanno un pass annuale da 50 euro. (Salvo Sapio, Mattino, 22 giugno 2008, p. 43, Primo Piano Napoli). ** bisogna sistemare anche pezzi del sistema all'apparenza non centrali per evitare il rischio di provocare crepe più profonde. Si capisce analizzando i dati sul traffico nel centro di Milano. Ogni giorno ci sono quasi 100 mila auto in entrata. Con il vecchio Ecopass di Letizia Moratti (pedaggio in base a quanto inquinavano le auto ed esenzione per i mezzi più moderni) a pagare era appena il 14 per cento di chi entrava. (Armando Stella, Corriere della sera, 12 gennaio 2012, p. 30, Cronache).","Tipo: Confissazione / Prefissoide, Formanti: eco-, pass (inglese)"
ecopelle,sost,"Tessuto sintetico simile alla pelle; più propriamente, pelle animale conciata facendo uso di sostanze che producano il minor danno possibile all'equilibrio ambientale.","Un imprenditore bolognese, figlio di immigrati cinesi, che vola a Shanghai per rappresentare l'industria felsinea. È la storia di Massimo Tchen, amministratore delegato dell'azienda Ta-Li che dal '93 esporta materiali in eco-pelle ai quattro angoli del globo. Tchen è nato sotto le Due Torri ma è figlio di un cittadino cinese arrivato qui negli anni '50. (Enrico Miele, Repubblica, 12 ottobre 2010, Bologna, p. I). ** [tit.] C'è confusione sul vocabolo «Ecopelle» / La concorrenza sleale dei prodotti sintetici provoca danni per 800 milioni di euro l'anno ai conciatori [testo] [...] Lo denuncia l'Unione Nazionale Industria Conciaria (UNIC) per la quale Ecopelle significa e deve significare solamente la pelle animale lavorata nel rispetto dell'ambiente attraverso l'uso di prodotti e soluzioni il meno inquinanti possibile. (Giancarlo Mariani, Padania, 13 marzo 2011, p. 19, Economia). ** Quello degli animali, ma anche dell'ecologia, è un tema ricorrente dove si inserisce la battaglia in corso da anni contro l'ecopelle. «In realtà -- spiega la [Fulvia] Bacchi -- l'ecopelle non ha niente di ecologico perché si tratta di un prodotto di sintesi del petrolio che inquina moltissimo. Mentre per gli addetti ai lavori ecopelle deve avere il significato di una pelle prodotta nel massimo rispetto dell'ambiente. Ed è quello che le nostre imprese si impegnano da anni a fare». Etica, lessico ed ecologia a parte, sta comunque tornando la voglia di pelle. (Maria Corbi, Stampa, 9 settembre 2011, p. 31, Società).","Tipo: Confissazione / Prefissoide, Formanti: eco-, pelle"
ecoprodotto,sost,Prodotto conforme ai principi della tutela ambientale.,"Mobili riciclati, tessuti naturali, prodotti biologici. [...] Tutta una vasta gamma di eco-prodotti hanno convinto anche l'eco-consumatore italiano che si può. (Mariolina Iossa, Corriere della sera, 17 aprile 2009, p. 12, Primo piano).","Tipo: Confissazione / Prefissoide, Formanti: eco-, prodotto"
ecoquartiere,sost,"Quartiere ecologico, costruito nel rispetto dell'equilibrio ambientale e della salute delle persone che vi abitano.","Un altro degli ecoquartieri più vasti e ambiziosi del mondo sta sorgendo nel capoluogo francese di Angers, non lontano dal litorale atlantico. In corrispondenza del pianoro dei Cappuccini, accanto a una zona boschiva, è stata avviata la costruzione di circa 10 mila alloggi ecologici su una superficie di oltre 100 ettari. Gli edifici, non solo abitativi, saranno disposti in «arcipelaghi» immersi armoniosamente in spazi verdi così da preservare l’identità del luogo. Ogni struttura sarà equipaggiata di tecnologie d’avanguardia per la sostenibilità energetica, idrica e un riciclaggio efficiente dei rifiuti. (Daniele Zappalà, Avvenire, 1 aprile 2008, p. 19, Edilizia e Territorio).","Tipo: Confissazione / Prefissoide, Formanti: eco-, quartiere"
ecosensibile,sost,Chi o che si mostra sensibile ai problemi dell’ambiente.,"Il presidente di Confcommercio Carlo Sangalli risponde al telefono da Roma, trafelato, è la solita giornataccia frenetica: «Hanno bocciato il federalismo? Così ci tocca andare a elezioni anticipate...». È preoccupato, Sangalli? «Per lo smog, sì». I commercianti sono diventati addirittura «ecosensibili»: non è troppo? «La città sana, pulita, è un valore assoluto. Anche gli esercenti sono cittadini: hanno famiglia, hanno figli». (Armando Stella, Corriere della sera, 4 febbraio 2011, Cronaca di Milano, p. 3).","Tipo: Confissazione / Prefissoide, Formanti: eco-, sensibile"
ecostazione,sost,"Punto di raccolta di materiali di rifiuto, organizzato per contribuire alla salvaguardia dell'equilibrio ambientale.","Per motivi di viabilità, nel centro città, la presenza di cassonetti su strada è limitata. Sono però presenti ecostazioni per la raccolta differenziata (Repubblica, 10 luglio 2011, Torino, p. XI).","Tipo: Confissazione / Prefissoide, Formanti: eco-, stazione"
ecotaxi,sost,Taxi ecologico.,"Un piano che punti a una riduzione del traffico passivo che attraversa la città, spingendo con forza verso l'utilizzo dei mezzi pubblici e più piccoli (elettrici ed ecotaxi) e con orari di passaggio frequenti. (Stefano Polzot, Messaggero Veneto, 8 maggio 2011, p. 30, Pordenone).","Tipo: Adattamento, Formanti: eco-, taxi (francese)"
Ecotec,sost,Marchio di una tecnologia finalizzata alla riduzione dei consumi e al contenimento delle emissioni inquinanti; a esso relativo.,"Uno solo il motore proposto: un quattro cilindri Ecotec 2.400 cc da 170 cv accoppiato a un cambio manuale o automatico. (Paolo Artemi, Corriere della sera, 1 ottobre 2007, p. 53, Motori). **  210 cavalli (18 in più della Opc normale) del 1.6 turbo Ecotec ti fanno bruciare lo 0-100 in 6 secondi e 8, mentre la velocità di punta si fissa a quota 230 orari. (Marco Scafati, Repubblica, 9 maggio 2011, p. 54, Automotori).","Tipo: Prestito / Inglese, Formanti: Ecotec (inglese)"
ecotecnologia,sost,Tecnologia rispettosa dell'equilibrio ambientale.,"Due le proposte Siemens. La prima rivolta punta agli Edifici Intelligenti, gli Smart Buildings: l'attenzione è tutta concentrata sul centro storico. Nuove soluzioni per il riscaldamento, la ventilazione, illuminazione: ecotecnologia tedesca -- la stessa che negli ultimi 22 anni ha firmato un -21% nell'emissione di anidride carbonica -- al servizio di ambiente ed energia. Ma prima sarà indispensabile studiare le antiche case genovesi. L'idea è di usare come «cavia» un palazzo nobiliare, Tursi. (Massimo Calandri, Repubblica, 25 settembre 2010, Genova, p. V). ** Se una Volkswagen alimenta con la varietà di motori, cambi, dispositivi elettronici, soluzioni tecnologiche lo sterminato numero dei suoi marchi, il gruppo italo-americano regala nuovo slancio alla Lancia (e non solo, perché nel gioco saranno coinvolte Alfa, Fiat, Maserati) con modelli di origine Chrysler. E, viceversa, l'eco-tecnologia motoristica italica dà vigore a Detroit nella sfida verde di Obama. E' in atto una grande trasformazione. Che l'arrivo delle vetture elettriche renderà ancora più vivace. (Michele Fenu, Stampa, 16 gennaio 2011, p. 43, Motori). ** Punta infine su un «Green New Deal» intessuto di eco-tecnologie ed efficienza energetica, Monica Frassoni, copresidente del gruppo dei Verdi europei, che sostengono per la presidenza della Commissione Ue il ticket composto dall’eurodeputata 32enne tedesca Ska Keller e dal contadino-guru no global francese José Bové. (Vincenzo R. Spagnolo, Avvenire, 24 maggio 2014, p. 9, Primo piano).","Tipo: Adattamento, Formanti: eco-, tecnologia"
ecotecnologico,agg,Che fa uso di ecotecnologie.,"Altra area periferica di grande dinamismo è Via Lorenteggio: qui Vodafone sta ultimando il proprio Village, complesso eco-tecnologico di circa 67.000 metri quadri che ospiterà i 3.000 dipendenti della sede milanese. Anche qui, a farla da padrone sarà il rispetto per l'ambiente: grazie al giardino fotovoltaico, l'energia solare sarà utilizzata per la produzione di energia elettrica ausiliaria. (Valeria Volponi, Corriere della sera, 3 maggio 2011, Corriere Economia, p. 37). ** in un ex rimessa di 400 metri quadrati ristrutturata in elegante stile minimal eco-tecnologico, nascosta fra annessi ferroviari e magazzini a un passo dalla stazione, è nata (ma aprirà ufficialmente il 1° febbraio) una tipica creatura virtuosa delle crisi di sistema, ovvero un piccolo cuore pulsante dell'innovazione. (Maria Cristina Carratù, Repubblica, 9 gennaio 2014, Firenze, p. II).","Tipo: Adattamento, Formanti: eco-, tecnologico"
ecotreno,sost,Treno ecologico per lo smaltimento dei rifiuti; treno costruito con le tecnologie più avanzate o alimentato con propellenti che riducono l’inquinamento ambientale.,"se di giorno volete fare un viaggio anche nella storia più antica della zona non perdete il giro a bordo dell'eco-treno multilingue che vi guiderà nella Necropoli Etrusca della Banditaccia, tra le più complete esistenti. (Francesca Alliata Bronner, Repubblica, 4 gennaio 2008, Roma, p. XIV).","Tipo: Confissazione / Prefissoide, Formanti: eco-, treno"
ecovacanza,sost,"Vacanza ecologica, a contatto con la natura e nel rispetto dell'ambiente o per contribuire al suo risanamento.","Oltre alla lista dei siti più minacciati, il Sustainable Holiday Futures report si incarica anche di smentire alcuni luoghi comuni sulle ecovacanze. Stando alla ricerca britannica, la meta turistica più sostenibile al mondo non sarebbe infatti qualche «green resort» sperduto in una località selvaggia, bensì Benidorm, una sorta di Rimini spagnola. (Valerio Gualerzi, Repubblica, 9 febbraio 2011, p. 39, Viaggi). ** Per i bambini dai 7 anni in su, può essere molto stimolante un’eco-vacanza, affidandosi al Wwf. Si può scegliere il campo estivo più adatto a seconda dell’età (7-11, elementari; 11-14, medie; 15-17 anni, superiori) e del tipo di interessi del bambino o dell’adolescente: per sperimentare ambienti, mondi e rapporti diversi, senza la continua mediazione dei genitori. (Alessandra Graziottin, Gazzettino, 9 luglio 2012, p. 15, Lettere & Opinioni).","Tipo: Confissazione / Prefissoide, Formanti: eco-, vacanza"
edemocracy,sost,Sistema di governo democratico che si avvale dell'uso della rete telematica nel rapporto con i cittadini.,"[Barack] Obama ha vinto anche perché ha saputo esaltare gli stimoli ed i contributi politici e sociali «dal basso» (a cui finalmente anche il nostro Paese è risultato sensibile), diventando interprete di una nuova stagione di governance, dove i modelli non sono più verticistici e calati dall'alto, ma tendono ad esaltare le forme di collaborazione e di partenariato, aprendosi a percorsi democratici resi possibili dall'uso sapiente della tecnologia digitale e dei nuovi strumenti di e-democracy. (Elita Schillaci, Sicilia, 8 novembre 2012, p. 20, Noi Oggi). ** [tit.] E-democracy / Quel che resta della politica se dalle piazze si passa al web [testo] Una consultazione online fa molto chic e ancora non impegna (purtroppo). Come certi bracciali di bigiotteria che servono a fare scena per una sera e basta. Con lo stesso meccanismo, quando non si sa bene cosa fare, con la e-democracy non si sbaglia. E così accade che la democrazia elettronica, che pure sarebbe un obiettivo teoricamente meraviglioso, è diventata l'ultima moda della politica in crisi di autorevolezza e a corto di idee, non solo in Italia; e come tutte le mode rischia di sparire al prossimo cambio di stagione. Non funziona!, diranno per sbarazzarsene. (Riccardo Luna, Repubblica, 9 gennaio 2014, p. 38, Diario). ** Da qualche tempo, l’idea di una rigenerazione della democrazia grazie all’uso delle reti informatiche per consentire una nuova partecipazione alla politica -- di una «e-democracy» (come anche si è detto) fondata su Internet -- dopo un momento di grande fortuna, non pare essere più di moda in Italia. (Aldo Schiavone, Corriere della sera, 30 aprile 2016, p. 27, Idee & opinioni).","Tipo: Prestito / Inglese, Formanti: e- (inglese), democracy (inglese)"
edicola virtuale,loc nom,"Sito web dedicato alla consultazione o all'acquisto di pubblicazioni periodiche o, più in generale, al commercio elettronico.","Un'edicola virtuale, anzi tre, accessibili anche da iPad, per mantenere il controllo dei contenuti online e dei ricavi che ne derivano, limitando le pretese di Apple o Google. Il progetto era nell'aria, ma ora gli editori della carta stampata francese fanno sul serio. (Alessio Odini, Italia Oggi, 23 settembre 2010, p. 18).","Tipo: Composizione / Nome+aggettivo, Formanti: edicola, virtuale"
editoria digitale,loc nom,"Stampa e diffusione di libri con l'ausilio di tecniche informatiche; più recentemente, editoria, anche televisiva, via cavo, che si avvale di reti telematiche per la diffusione e la commercializzazione del proprio prodotto.","Molti aspetti della nuova piattaforma sono ancora da chiarire, ma il «Wall Street Journal» già si sbilancia a parlare del rilancio dei piccoli editori, a cui Google «garantirebbe l’accesso al mercato dell’editoria digitale». (Foglio, 2 dicembre 2010, p. 4). ** [tit.] Ecco tutti i segreti per partire alla conquista dell'editoria digitale [testo] Editoria digitale, un futuro possibile? C'è chi ne è certo: «Quando i numeri di vendita della carta non giustificheranno più l'investimento degli editori, il solo-digitale diventerà lo standard e porrà una serie di problemi operativi molto diversi da quelli che si affrontano facendo edizioni miste carta-digitale» [Giuseppe Granieri intervistato da Stefania Vitulli]. (Giornale, 29 gennaio 2012, p. 28, Album). ** La svolta porta la data simbolica del 2007, quando venne lanciato il Kindle. «Ovvero il primo ereader di successo -- sottolinea [Gino] Roncaglia --. Soprattutto perché poteva già contare sulla forza dello store di Amazon, inaugurando il principio dell'ecosistema della lettura». Lo stesso attorno a cui -- arricchito anche dai social network e dalle piattaforme di self-publishing -- si muovono oggi i principali protagonisti dell'editoria digitale. (Alessia Rastelli, Corriere della sera, 16 maggio 2013, p. 40, Cultura).","Tipo: Calco lessicale / Nome+aggettivo, Formanti: editoria, digitale"
effetto moviola,loc nom,"Procedere rallentato, con la possibilità di far scorrere lentamente o addirittura di fermare.","La tecnica è sempre la stessa: l'enfatizzazione di particolari sospetti; la messa in evidenza delle ambiguità che sporcano la presunta linearità della vicenda; una voce martellante che pone interrogativi, sollecita l'attenzione degli spettatori («guardate bene quel fazzoletto»), crea attorno all'evento un irresistibile effetto moviola che tornando indietro, andando avanti, ritornando e riandando crea una suspense ben adatta a una cerimonia in cui sta svelando la vera verità nascosta dagli artefici del complotto. Una magia. (Pierluigi Battista, Corriere della sera, 7 febbraio 2010, p. 1, Prima pagina).","Tipo: Composizione / Nome+nome, Formanti: effetto, moviola"
effetto-sorpresa,loc nom,"Ciò che è provocato da un avvenimento imprevisto, non atteso, che suscita sorpresa.","è a questo punto che il «comunicatore» detta la linea. L’obiettivo è creare un «effetto sorpresa». «Un modo -- urla ai suoi -- è puntare anche su altri obiettivi. Dobbiamo spiazzare le forze dell’ordine e tutto il sistema mediatico». (Fabio Perugia, Tempo, 21 dicembre 2010, p. 4, Primo Piano). ** Ormai il mondo crede molto di più alla realtà attraverso la tecnica fotografica che alla vera realtà. Attraverso la fotografia è il mondo che s'impone a noi, e l'effetto sorpresa di questo capovolgimento è davvero considerevole. (Oliviero Toscani, Messaggero, 1 aprile 2017, p. 1, Prima pagina).","Tipo: Composizione / Nome+nome, Formanti: effetto, sorpresa"
effetto-traino,loc nom,"Le conseguenze esercitate dalla stretta connessione esistente tra due o più elementi, uno dei quali assume una funzione trainante.","i premi di maggioranza per il Senato vengono attribuiti su base regionale: di qui l'importanza di prevalere in alcune regioni, quali il Lazio, la Sicilia, la Lombardia. Il numero dei seggi in palio rende quest'ultima particolarmente rilevante: proprio qui l'alleanza del Pdl con la Lega potrebbe voler dire ottenere o meno il premio di maggioranza (ma la concomitanza con le elezioni regionali sembra rendere meno probabile questa prospettiva, dato il seguito del candidato di centrosinistra e il possibile «effetto traino») e mutare così, forse radicalmente, l'assetto in Senato e, di conseguenza, la stabilità del governo che si formerà. (Renato Mannheimer, Corriere della sera, 6 gennaio 2013, p. 2, Primo Piano). ** Quando ha usato il termine «effetto traino», [Bill] Clinton intedeva dire che [Donald J.] Trump potrebbe essere di grande utilità al vincitore della nomination repubblicana mobilitando e contribuendo la sua base alla corsa finale: «Abbiamo calcolato che almeno 25 milioni di elettori sono sensibili al suo messaggio, si tratta di un seguito enorme che potrebbe fare la differenza nella corsa democratica». Ovvio che se Trump correrà come indipendente per i repubblicani vi sarà invece un danno enorme. (Mario Platero, Sole 24 Ore, 30 agosto 2015, p. 1, Prima pagina).","Tipo: Composizione / Nome+nome, Formanti: effetto, traino"
effetto trascinamento,loc nom,"Le conseguenze esercitate dalla stretta connessione esistente tra due o più elementi, uno dei quali assume una funzione trainante.","Le primarie sono a rischio? «Io sono figlia delle primarie, ne ho vissuto l'entusiasmo e l'effetto trascinamento. Sarebbe un vero peccato non farle» [Rita Borsellino intervistata da Emanuele Lauria]. (Repubblica, 16 novembre 2011, Palermo, p. III). ** L'aumento (accise e Iva incluse) è stato già di 8,2 centesimi al litro sulla benzina e 11,2 sul gasolio. Il gettito atteso dal governo è di 4,8 miliardi nel 2012 a cui si aggiungerà un miliardo in più di Iva per «effetto trascinamento». Ma secondo Adusbef e Federconsumatori, il rincaro dei carburanti peserà sulle famiglie intorno ai 120 euro in più l'anno. (Virginia Piccolillo, Corriere della sera, 29 gennaio 2012, p. 8, Primo Piano). ** «I dati non sono positivi: si conferma che l'economia è molto debole e possiamo già dire che entreremo nel 2015 a bassa velocità. Questo significa che, anche ammesso che nel terzo e nel quarto trimestre la situazione vada leggermente meglio, avremo una crescita molto bassa con un effetto di trascinamento negativo sul prossimo anno» [Enrico Morando intervistato da M[ichele] D[i] B[ranco]). (Messaggero, 7 agosto 2014, p. 5, Primo Piano).","Tipo: Composizione / Nome+nome, Formanti: effetto, trascinamento"
efficientamento,sost,"Recupero di efficienza, di produttività.","«Abbiamo assunto nuovi agenti ma abbiamo dato al Corpo anche tante nuove competenze come il rispetto delle ordinanze antiabusivismo, antiprostituzione e lavavetri. Sicuramente ci sono margini di efficientamento. Per questa ragione in settimana ho convocato una riunione con i vertici della Municipale» [Gianni Alemanno intervistato da Davide Desario e Claudio Marincola]. (Messaggero, 16 gennaio 2011, p. 1, Prima Pagina). ** Ora le banche avranno un’iniezione di denaro, perché potranno contare sui finanziamenti della Cdp ed emettere obbligazioni garantite (covered bond) sempre dalla Cassa depositi e prestiti e finalizzate all’erogazione di mutui per acquisto prima casa, ristrutturazioni, efficientamento energetico. (Valentina Santarpia, Corriere della sera, 29 agosto 2013, p. 2, Primo Piano). ** Il primo capitolo dell'ex capo degli Affari fiscali del Fmi [Carlo Cottarelli] riguarda oggi l'efficientamento diretto della pubblica amministrazione, da cui ottenere, anche grazie al lavoro della Consip, 2,2 miliardi quest'anno (dei 7 teorici complessivi nei 12 mesi), 5,2 miliardi nel 2015, fino ai 12,1 del 2016. (Ga[briella] Be[llucci], Sicilia, 18 marzo 2014, p. 3, La Politica). ** Come con la Brexit e l’elezione di Donald Trump negli Usa, così il referendum italiano dice che l’immaginario liberista della crescita ottenuta via efficientamento e liberalizzazione non convince più. (Mauro Magatti, Avvenire, 7 dicembre 2016, p. 1, Prima pagina).","Tipo: Suffissazione / Deverbale, Formanti: efficientare, -mento"
Efsa,sost,"Sigla dell'ingl. European food safety authority, Autorità europea per la sicurezza alimentare, con sede a Parma.","«Un coordinamento europeo non solo è possibile, ma indispensabile perché le frodi alimentari sono sempre più a dimensione sovranazionale e solo uno stretto coordinamento a quel livello può cercare di contrastarle», sostiene Piergiuseppe Facelli, vicepresidente di Efsa, l'Autorità europea per la sicurezza alimentare, la European Food Safety Authority. Come agenzia indipendente, l'Efsa si presta a offrire informazioni obiettive e attendibili, basate su dati scientifici aggiornati, in merito ai rischi sulla catena alimentare. (Walter Galbiati, Repubblica, 17 giugno 2013, Affari & Finanza, p. 27). ** L'aeroporto di Forlì è fallito sotto il peso di 17 milioni di debiti, è senza più voli commerciali da maggio scorso ed è stato depennato dalla lista dei 26 scali di interesse nazionale del ministro Lupi. Lista in cui invece è stato reinserito il Verdi di Parma, che ha ottenuto in contemporanea anche la concessione totale ventennale [...] e sebbene viaggi al ritmo di 4 milioni di perdite l'anno può giocarsi due assi: è privatizzato all'80% (il principale azionista, l'austriaca Meinl Bank, cerca però disperatamente acquirenti) ed è uno dei fattori strategici che hanno convinto l'Efsa (l'autorità alimentare europea) a prendere sede a Parma. (Ilaria Vesentini, Sole 24 Ore, 18 gennaio 2014, p. 15, Impresa & territori).","Tipo: Sigla, Formanti: european (inglese), food (inglese), safety (inglese), authority (inglese)"
egoriferito,agg,Che fa riferimento al proprio io.,"Come sempre, in ogni forma di comunicazione, arriva il momento in cui il concreto deve prendere il posto dell’astratto, altrimenti si crea un circolo vizioso, il serpente si mangia la coda. Ieri, nella replica alla Camera, era troppo ego-riferito e compiaciuto. Un po’ facilone, forse, ma finalmente felice di decidere e di rischiare. (Aldo Grasso, Corriere della sera, 26 febbraio 2014, p. 34, Idee & opinioni).","Tipo: Confissazione / Prefissoide, Formanti: ego-, riferito"
e-government,sost,"Governo elettronico, infogoverno; l'insieme delle tecnologie che permettono la gestione dell'amministrazione pubblica e l'erogazione di servizi attraverso la rete telematica.","Asti si scopre all’avanguardia nell’impiego delle nuove tecnologie. Dall’uso della carta d’identità elettronica a quello di Internet nel rapporto tra cittadini e istituzioni, settore che viene chiamato con il neologismo inglese «e-government» (semplicemente «e-gov» per chi ha fretta). (Stampa, 5 agosto 2005, Asti, p. 23). ** Per e-government si intende il processo di informatizzazione della pubblica amministrazione che consente di trattare la documentazione e di gestire i procedimenti con sistemi digitali. La traduzione più fedele di e-government è amministrazione elettronica, anziché governo elettronico, anche se normalmente è preferibile non tradurre affatto i neologismi legati ad ambiti tecnologici. In Italia è stato recentemente pubblicato il Codice per l'Amministrazione digitale. (Mattino, 28 febbraio 2008, p. 45, Napoli Area Metropolitana). ** Giorgio Girardi, eletto nella lista del PD con 120 voti, classe 1972, ha un percorso di formazione e delle competenze che non mettono dubbi sull’opportunità di farne l’assessore al commercio, industria artigianato ed e-government della nuova giunta Corradi. (Alberto Piccioni, Adige, 21 giugno 2009, p. 40, Pergine Valsugana). ** Già oggi in fatto di «e-government» -- amministrazione pubblica elettronica -- gli Stati Uniti offrono molto. Da anni le mie dichiarazioni dei redditi hanno perso la forma cartacea; i pagamenti delle imposte li programmo sul sito del fisco autorizzando i prelievi dal mio conto bancario. Lo stesso vale per diversi servizi dell'Immigration Service come la nuova carta digitale che consente di dribblare le code all'arrivo negli aeroporti usando uno scanner. (Federico Rampini, Repubblica, 24 maggio 2012, p. 1, Prima pagina). ** [tit.] L’e-government rovescia la burocrazia [testo] [...] a più di dieci anni dal primo Bando Stanca ancora si crede che l’e-government nella Pubblica amministrazione (Pa) richieda solo tecnologie e non piuttosto un serio ridisegno dei processi organizzativi delle istituzioni. Digitalizzare non vuole dire trasformare azioni fisiche in un clic del mouse; piuttosto, riprogettare attività e meccanismi di coordinamento organizzativo per tenere conto delle potenzialità delle tecnologie dell’informazione. (Giuliano Noci, Corriere della sera, 31 gennaio 2014, p. 50, Idee & opinioni).","Tipo: Prestito / Inglese, Formanti: e- (inglese), government (inglese)"
e-learning,sost,"Apprendimento mediante tecnologie informatiche, attraverso la rete telematica; a esso relativo.","Dal simposio, sarà lanciato un grande istituto e-learning, dedicato proprio al tema degli abusi sessuali su minori: diventerà punto d'incontro fra gli episcopati di diverse nazioni che potranno confrontare così le varie risposte messe in campo per fare fronte al problema degli abusi. Il centro avrà sede a Monaco di Baviera, in Germania. (Andrea Gagliarducci, Sicilia, 3 febbraio 2012, p. 17, Noi oggi). ** Questo numero, forse più di ogni altro, conferma la circostanza che un corso universitario erogato attraverso l’e-learning rappresenti un’opportunità per chi magari già lavora o ha comunque poco tempo per seguire le tradizionali lezioni frontali oppure per chi in passato ha abbandonato gli studi avviati in una università «tradizionale». (M. Bar. e Eu[genio] B[runo], Sole 24 Ore, 11 maggio 2016, p. 16, E-learning).","Tipo: Prestito / Inglese, Formanti: e- (inglese), learning (inglese)"
election-day,sost,"Giornata elettorale; unificazione di varie consultazioni popolari in un'unica tornata elettorale, con particolare riferimento alla proposta di riunire in un solo giorno le scadenze elettorali concentrate nel primo semestre del 1999 (elezioni europee, elezioni amministrative, referendum), per evitare il cosiddetto ingorgo elettorale (v.).","Sciolte le Camere e fissate le elezioni politiche il 13 e 14 aprile, si attende di conoscere la decisione circa la possibilità di tenere nelle stesse giornate anche le elezioni amministrative. Una decisione in questo senso sarà presa giovedì prossimo dal Consiglio dei ministri, che sembra al momento orientato a prevedere appunto il cosiddetto election day, ovvero l'unificazione nello stesso giorno di entrambe le consultazioni. (Osservatore romano, 9 febbraio 2008, p. 2). ** Il presidente dei vescovi ha parlato di «reticolo di corruttele e di scandali delle regioni, motivo di disagio e di rabbia per gli onesti». E il leader dell’Udc è andato al Tg3 a dire che è venuto il momento di restituire la parola agli elettori, proponendo l’election day. (Mariantonietta Colimberti, Europa, 25 settembre 2012, p. 2, Primo Piano). ** Il sindaco [Matteo Renzi] apre intanto all’ipotesi di un Lettabis con suoi ministri: «Ma aspetto il Patto, voglio vederci i miei temi». Intanto spinge per il Mattarellum, ma i governativi fanno muro: al Senato non passerà. Resta l’ipotesi di un accordo con [Silvio] Berlusconi per l’election-day. (Avvenire, 12 gennaio 2014, p. 1, Prima pagina).","Tipo: Prestito / Inglese, Formanti: election (inglese), day (inglese)"
e-lettore,sost,Lettore di libri elettronici.,"[tit.] Kindle e gli altri: ecco quando conviene diventare e-lettore (Giornale, 29 gennaio 2012, p. 23, Style Week).","Tipo: Confissazione / Prefissoide, Formanti: e- (inglese), lettore"
elettrodomestico intelligente,loc nom,Elettrodomestico programmabile secondo le necessità dell'utente.,"Elettrodomestici «intelligenti» salva portafoglio: è questo ciò che desiderano gli italiani secondo una ricerca condotta da Samsung e Human Highway su un campione rappresentativo della popolazione italiana di 1.000 casi. (Giornale, 5 maggio 2012, p. 25). ** Come ci ricorda Alessandro Berni, responsabile Ict del Centro Ricerche Nato di La Spezia, «il rischio che milioni di elettrodomestici “intelligenti” possano essere utilizzati per lanciare questi attacchi su scala globale è tutt’altro che fantascientifico. L’anno scorso sono stati usati a questo scopo router Adsl, casalinghi, smart tv e, appunto, frigoriferi “intelligenti”». (Arturo Di Corinto, Repubblica, 15 giugno 2014, p. 36, R2).","Tipo: Composizione / Nome+aggettivo, Formanti: elettrodomestico, intelligente"
elitismo,sost,"Pensiero, atteggiamento propri di una cerchia ristretta di persone.","La Francia si indigna per il modo in cui Dominique Strauss-Kahn, accusato di violenza sessuale, viene trattato dalla giustizia americana, mostrato in manette e lasciato in carcere, «un soggetto di giustizia come qualsiasi altro» (ha scritto incredulo Bernard-Henri Lévy), mentre l’America mostra quanto trovi detestabile e arrogante la superficialità e l’elitismo francese, (Annalena Benini, Foglio, 19 maggio 2011, p. I). ** È possibile che al secondo turno di domenica prossima i francesi correggano i risultati del primo e che, alla fine, per effetto di triangolari e alleanze, il Fronte Nazionale non conquisti un grande numero di municipalità. Ma questo non modificherà il corso di una dinamica sociale che si è stabilmente estesa a tutto il territorio, seducendo giovani e disoccupati, strati popolari, ceti borghesi e periferie. È inimmaginabile che i partiti tradizionali trovino in fretta i rimedi, ingaggiando una corsa contro il tempo e -- in definitiva -- contro sé stessi: contro i riti della politica, le posizioni di potere, gli apparati, l’elitismo paralizzante. (Massimo Nava, Corriere della sera, 24 marzo 2014, p. 1, Prima pagina). ** La «semplicità» di [Tullio] De Mauro, conclude [Giuliano] Amato, stava «nella sua capacità di accettare i contenuti televisivi in nome della lingua. De Mauro aveva la capacità di comprendere l’importanza della tv nella società italiana contemporanea: un atteggiamento che mi ha sempre colpito perché, diciamo le cose come stanno, nell’intellettuale italiano di sinistra c’è una inesorabile propensione elitaria… Qui Tullio aveva trovato un bel modo, molto chiaro, di esprimere la sua diversità: perché lui non è mai stato afflitto da questo elitismo. E anche lì c’è la sua grandezza». (Paolo Conti, Corriere della sera, 6 gennaio 2017, p. 43, Cultura).","Tipo: Suffissazione / Denominale, Formanti: élite (cinese), -ismo"
email spazzatura,loc nom,"Spedizione non richiesta di messaggi di posta elettronica, soprattutto a scopo pubblicitario.","[tit.] L'effetto serra delle e-mail spazzatura / Inquinano come tre milioni di auto [testo] […] McAfee, che è uno dei principali produttori di filtri antispam, sostiene che l'uso di questi dispositivi fa risparmiare ogni anno 135 miliardi di kilowattora, che in termini di gas serra equivale all'impatto di 13 milioni di automobili. Quando, lo scorso novembre, uno dei principali diffusori di e-mail spazzatura venne messo fuori uso, fu come se fossero scomparsi dalle strade 2,2 milioni di veicoli. (Alessio Balbi, Repubblica, 20 aprile 2009, p. 17, Cronaca). ** Tutti coloro che fanno dell’email uno dei propri mezzi di comunicazione principali, potranno tirare un sospiro di sollievo. La minaccia «spam» (ovvero messaggi non richiesti di pubblicità, promozioni e spesso anche truffe) sembra essere infatti sensibilmente calata rispetto ad un anno fa, con una diminuzione delle «email spazzatura» dell’82%. (C[arola] P[arisi], Giornale d'Italia, 24 gennaio 2013, p. 10, Tecnologia).","Tipo: Calco lessicale / Nome+nome, Formanti: e-mail (inglese), spazzatura"
emancipazionista,agg,"Dell’emancipazione, che promuove l’emancipazione.","[Caterina Botti, nel libro «Madri cattive», 2007] cita Simone de Beauvoir e il suo lascito femminista senza lasciarsi del tutto convincere dalla tesi secondo cui le donne, per proseguire nel loro cammino «emancipazionista», avrebbero dovuto abbandonare l’idea di diventare madri. (Anna Simone, Liberazione, 19 dicembre 2007, p. 3, Cultura).","Tipo: Suffissazione / Denominale, Formanti: emancipazione, -ista"
emancipogeno,agg,"Che genera, determina l'emancipazione.","È la replica dell'esperienza drammatica quanto emancipogena della separazione e del lutto a conferire grandezza e nobiltà a queste storie di ragazzi. (Giovanni Pacchiano, Sole 24 Ore, 5 marzo 2006, p. 32, Letture).","Tipo: Confissazione / Suffissoide, Formanti: emancipazione, -geno"
embrione-chimera,loc nom,"Organismo ibrido cellulare transmitocondriale, nel quale il nucleo di una cellula umana viene inserito nell’ovocita animale svuotato quasi completamente del suo patrimonio genetico.","Si discuteva in Parlamento della legge che offre ai ricercatori la possibilità di creare in laboratorio embrioni ibridi, «gli embrioni chimera». Dibattito ferocissimo, schieramenti trasversali. In quella occasione Gordon Brown e David Cameron pronunciarono interventi simili. (Fabio Cavalera, Corriere della sera, 26 febbraio 2009, p. 21).","Tipo: Calco lessicale / Internazionalismo / Nome+nome, Formanti: embrione, chimera"
embrione chimerico,loc nom,"Organismo ibrido cellulare transmitocondriale, nel quale il nucleo di una cellula umana viene inserito nell’ovocita animale svuotato quasi completamente del suo patrimonio genetico.","La notizia è di quelle che fanno sgranare gli occhi. Ci viene spiegato come, in Inghilterra, sia stata concessa l'autorizzazione a produrre embrioni chimerici uomo/animale, da cui estrarre cellule staminali per studiare e curare numerose malattie terribili. (Angelo Vescovi, Giornale, 6 settembre 2007, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: embrione, chimerico"
embrioriduzione,sost,Riduzione del numero di embrioni ottenuti mediante fecondazione in vitro e successivamente impiantati nell'utero per la gestazione.,"«Dottoressa, mi sento come la Franzoni...». Sara Randaccio è psicologa e psicoterapeuta all'ospedale Sant'Anna di Torino dove nell'ultimo anno 4 donne hanno deciso di sottoporsi all'embrioriduzione, la soppressione di uno dei feti che avevano in grembo dopo la fecondazione assistita. Segue questi casi, conosce ogni giorno più a fondo le future madri che entrano in crisi. Ma di fronte alla frase di una giovane che si era appena sottoposta alla selezione dei feti, di fronte a quell'accostamento con la Franzoni imputata dell'omicidio del figlio, non ha avuto parole. (M[arco] Acc[ossato], Stampa, 24 ottobre 2009, p. 21, Cronache Italiane). ** È stato ufficialmente bocciato dagli svizzeri il referendum sull’aborto: l’iniziativa, che chiedeva che l’interruzione di gravidanza e l’embrio-riduzione non fossero più coperte dall’assicurazione obbligatoria di base, è stata bocciata da una maggioranza dei cantoni. (Avvenire, 11 febbraio 2014, p. 8, Attualità).","Tipo: Confissazione / Prefissoide, Formanti: embrio-, riduzione"
emergenza ambientale,loc nom,Situazione di allarme causata dall'inquinamento dell'ambiente.,"Clima, rifiuti, ghiacciai che si sciolgono, petroliere, smog, nucleare. Le emergenze ambientali richiedono sempre più attenzione e ancora molta strada resta da compiere prima di poter festeggiare in Italia la nascita di una vera coscienza ecologica. (Carlo Antini, Tempo, 20 novembre 2010, p. 21, Omnibus). ** Nel 2006 -- già sottolineava l’Agenzia per la protezione dell’ambiente e per i servizi tecnici' presso il ministero per l’Ambiente -- che proprio le diossine «possono determinare un inquinamento cronico e possono dar luogo ad eventi potremmo definire ""emergenze ambientali""». (Pino Ciociola, Avvenire, 27 luglio 2016, p. 18, Attualità).","Tipo: Composizione / Nome+aggettivo, Formanti: emergenza, ambientale"
emergenza-rifiuti,loc nom,"Situazione di pericolo determinata dal mancato smaltimento dei rifiuti, per insufficienza dei relativi impianti.","Una macchia dolorosa su Napoli: l’immagine calzante è del cardinale Crescenzio Sepe che ieri, durante la presentazione delle iniziative dei prossimi mesi in diocesi, ha descritto così l’emergenza rifiuti che da mesi, anzi da troppi anni, affligge la città e la Campania: «È qualcosa di profondamente doloroso che si continui a rappresentare un’immagine di una Napoli sommersa da rifiuti». (V[aleria] Ch[ianese], Avvenire, 18 novembre 2010, p. 15, Oggi Italia). ** si riuscirà ad abolire per sempre la denominazione Terra dei Fuochi dal vocabolario geografico nazionale solo quando si affronterà con la stessa determinazione collettiva la questione generale dell'emergenza rifiuti in Campania, su cui, peraltro, da tempo grava l'inflessibile bacchetta europea di Bruxelles con le varie procedure di infrazione. (Andrea Orlando, Mattino, 25 ottobre 2013, p. 1, Prima pagina).","Tipo: Composizione / Nome+nome, Formanti: emergenza, rifiuto"
emergenziale,agg,Che si propone di risolvere problemi derivanti da situazioni considerate di volta in volta vere e proprie emergenze.,"C'è sempre qualcosa di «emergenziale», un grumo oscuro, nella vita della democrazia italiana. Per questo, forse, la proporzionale ci si confà. Purché si smetta di mentire. La proporzionale, con Cose Bianche, Cose Rosse e il resto, servirà forse alla nostra difficile democrazia per sopravvivere (altro che Germania) ma, di sicuro, non per vivere bene. (Angelo Panebianco, Corriere della sera, 24 novembre 2007, p. 1, Prima pagina). ** La Sicilia, soprattutto in questo momento di smarrimento politico e di gravissima crisi sociale, a cinque mesi dalle elezioni regionali, ha bisogno di uno Stato che sia presente e che si dimostri forte e credibile, anche se ha un governo emergenziale. (Tony Zermo, Sicilia, 25 maggio 2012, p. 1, Prima pagina). ** Lievi piogge miste a nevischio si sono verificate in tarda serata nell’area di Massimina e in nottata all'incrocio tra Cassia e Trionfale, a Pineta Sacchetti e nei pressi della stazione Ottavia. Ma non è stato necessario attivare i dispositivi emergenziali previsti dal piano neve. (Tempo, 19 gennaio 2013, Cronaca di Roma, p. 4).","Tipo: Suffissazione / Denominale, Formanti: emergenza, -(i)ale"
emergenzialismo,sost,"Tendenza ad affrontare ogni difficoltà come una situazione di emergenza, senza individuarne correttamente le cause e predisporne i rimedi adeguati.","«Secondo noi -- afferma sul fronte dell'opposizione, il segretario dei radicali, Mario Staderini -- nei prossimi sei mesi il Parlamento deve approvare una legge che dovrà definire le copertura finanziarie che al momento non ci sono, e individuare una ripartizione di competenze tra l'ambito locale e centrale, per superare l'emergenzialismo oggettivamente criminogeno ed autoritario». (Maria Antonietta Calabrò, Corriere della sera, 8 luglio 2010, p. 5, Primo Piano).","Tipo: Suffissazione / Deaggettivale, Formanti: emergenziale, -ismo"
emergenzialista,agg,Che tende ad affrontare ogni difficoltà come una situazione di emergenza.,"Si comincia con Ncd e con la stessa maggioranza. Ma non è detto che si finisce allo stesso modo. Le condizioni politiche, i contorni, i confini, e i numeri che alla fine son quelli che contano, sono tutti perché il Renzi uno parta, possa e debba partire, con lo stesso tipo di coalizione «emergenzialista» che era già alla base del governo Letta. (Nino Bertoloni Meli, Messaggero, 15 febbraio 2014, p. 3, Primo Piano).","Tipo: Suffissazione / Deaggettivale, Formanti: emergenziale, -ista"
emergere,verb,Uscire dalla condizione di lavoro sommerso e di reddito non dichiarato.,"Secondo il ministro [Pier Luigi Bersani], il governo «sa cosa fare». Per esempio: «Non deve distribuire il tesoretto ma fare politica economica». O anche: «deve portare risorse sui punti critici della questione sociale», «trovare un equilibrio» nella previdenza. Scandisce: «Il governo deve padroneggiare il debito e farlo calare, riqualificare i centri di spesa, far emergere evasione e nero». (Elena Polidori, Repubblica, 25 maggio 2007, p. 2).","Tipo: Metaforizzazione, Formanti: emergere"
emersione,sost,"Uscita dalla condizione di sommerso, sconosciuto; con particolare riferimento a lavoro o reddito sommersi.","A effettuare il prelievo, in due rate entro il 16 febbraio 2012 e il 16 febbraio 2013, saranno gli intermediari finanziari (banche o fiduciarie) che hanno curato il rimpatrio. Ieri diversi operatori sollevavano perplessità sulla norma, in particolare su come fare a recuperare i soldi visto che «l'imposta è dovuta anche per le attività attualmente dismesse o che sono state prelevate (in tutto o in parte) dal rapporto di deposito, amministrazione o gestione acceso per effetto della procedura di emersione». Ciò può succedere perché i soldi scudati sono stati impiegati in attività illiquide come un'assicurazione o usati per comprare una casa o versati in azienda. (Fabrizio Massaro, Corriere della sera, 7 dicembre 2011, p. 16, Primo Piano).","Tipo: Metaforizzazione, Formanti: emersion (inglese)"
empowerment,sost,"Accrescimento di potere, miglioramento.","Non stiamo parlando di questioni di nicchia. Di empowerment rosa. O di strategie lobbistiche al femminile. Parliamo dello sviluppo economico del Paese in una nuova visione basata sulla differenza sessuale. I dati parlano chiaro: se ne se esce solo insieme, uomini e donne. (Sara Ventroni, Unità, 14 aprile 2014, p. 15, Comunità). ** Accanto a misure politiche adeguate, le forze progressiste devono elaborare strumenti per soddisfare il bisogno di partecipazione. Un buon suggerimento viene da Barack Obama: nel discorso d’addio ha rievocato il «community organizing» con cui si fece le ossa a Chicago, una tecnica di empowerment della cittadinanza assai efficace, poco nota in Italia. (Benedetta Tobagi, Repubblica, 14 febbraio 2017, p. 49).","Tipo: Prestito / Inglese, Formanti: empowerment (inglese)"
Enac,sost,"Acronimo di Ente nazionale per l'aviazione civile, istituito con decreto legislativo n. 250 del 25 luglio 1997.","il Fellini [di Rimini] è invischiato in procedure giudiziarie, indagini e incroci azionari con società disastrate che dissuadono gli investitori, però continua a operare, anche se ha perso il 30% dei passeggeri l'anno scorso. «Il bando di gara Enac uscirà in febbraio», assicura l'assessore regionale a Infrastrutture e trasporti, Alfredo Peri. (Ilaria Vesentini, Sole 24 Ore, 18 gennaio 2014, p. 15, Impresa & territori).","Tipo: Acronimo, Formanti: ente, nazionale, aviazione, civile"
energia verde,loc nom,Energia che inquina relativamente poco l'ambiente.,"[tit.] La svolta di GE verso le energie «verdi» / Il gruppo investirà 1,4 miliardi quest'anno e 1,5 nel 2010 per le tecnologie eco-compatibili (Repubblica, 15 giugno 2009, Affari & Finanza, p. 24). ** Carlo, erede al trono da quando aveva quattro anni, principe di Galles dal 1958, aspetta. E se si è ritagliato un suo ruolo -- è un paladino dell'energia verde, della sostenibilità, della cultura biologica, gestisce il ducato di Cornovaglia, e un centinaio di enti benefici, con acume e competenza -- il primogenito di Elisabetta sa che la prova più importante è ancora tutta da disputare. (Corriere della sera, 26 novembre 2012, p. 19, Esteri). ** Tiziano Treu, giuslavorista ed ex ministro del Lavoro, è convinto che la prima cosa da fare per dare un’opportunità professionale a chi si ritrova «a spasso» sia quella di rilanciare lo sviluppo dei settori chiave dell’economia italiana: «Bisogna puntare su manifattura innovativa, turismo, energia verde e servizi alle persone». (Luca Mazza, Avvenire, 1 marzo 2014, p. 7, Primo piano).","Tipo: Composizione / Nome+aggettivo, Formanti: energia, verde"
energivoro,sost,Chi o che consuma grandi quantità di energia per alimentare la propria produzione.,"La Gm Power train punta su Torino. L’azienda motoristica nata dopo il divorzio da Fiat nel 2005 assumerà nel prossimo novembre, con l’ingresso nella nuova sede alla cittadella del Politecnico, una cinquantina di ingegneri e altri 120 nell’anno successivo. […] Nel breve e medio periodo Gm si concentrerà comunque sullo sviluppo dei motori ibridi elettrici per giungere gradualmente al traguardo di quelli ad idrogeno. Le cui sperimentazioni sono riservate per ora ai veicoli più energivori. (Eugenio Giudice, Unità, 18 maggio 2008, p. 13, Economia & Lavoro). ** Il decreto ha preso spunto in particolare dalla situazione tesa che si è creata negli ultimi mesi negli impianti Alcoa di Portovesme, in Sardegna, dove gli alti costi e l’insufficiente erogazione dell’energia elettrica per le imprese, hanno messo in difficoltà il colosso dell’alluminio. Il decreto interviene attraverso la nomina di nuovi commissari per la realizzazione delle infrastrutture necessarie a risolvere il problema strutturale e dando anche l’opportunità di costruire un servizio cosiddetto di «interrompibilità» che nel prossimo triennio metterà al riparo il sistema di distribuzione elettrica perché, quando necessario, potrà interrompere l’attività lavorativa di imprese particolarmente «energivore». (Avvenire, 18 marzo 2010, p. 4, Primo piano). ** [tit.] «Energivori penalizzati dai tagli» [testo] Un decreto per la competitività che è una contraddizione in termini, perché per alleggerire le bollette energetiche delle Pmi si colpiscono le imprese più strutturate ed energivore, che hanno investito di tasca propria su sistemi di cogenerazione, proprio al fine di ridurre il gap concorrenziale sui costi rispetto ai competitor stranieri. È questa la denuncia che arriva dal sistema industriale italiano, di cui si fa portavoce Confindustria Ceramica, di fronte al decreto 91 del 24 giugno scorso, in via di conversione. (Ilaria Vesentini, Sole 24 Ore, 19 luglio 2014, p. 9, Impresa & Territori). ** Non è esclusa, in un secondo momento, una joint venture con l’Enel, sia per l’eventuale gestione dell’energia (i server sono notoriamente energivori), sia per la fornitura dell’infrastruttura di banda ultralarga con Enel Open Fiber. (Massimo Sideri, Corriere della sera, 9 luglio 2016, p. 1, Prima pagina).","Tipo: Confissazione / Suffissoide, Formanti: energia, -voro"
enoappassionato,sost,Chi ama il vino di qualità.,"Per la prima volta a Milano, domani, in una super degustazione gratuita, gli eno-appassionati potranno scoprire cento tra i migliori vini d’Italia. (Corriere della sera, 10 ottobre 2013, p. 33, Cronache).","Tipo: Confissazione / Prefissoide, Formanti: eno-, appassionato"
ente di prossimità,loc nom,"Amministrazione locale, istituzione rappresentativa che i cittadini percepiscono come immediatamente vicina alle loro necessità.","«I clan non hanno tanto interesse a gestire i grandi enti pubblici: hanno bisogno invece di gestire gli enti di prossimità, quelli che gestiscono la vita dei cittadini. Tanto più in una logica di federalismo spinto. Che per loro è un'enorme opportunità» [Raffaele Cantone riportato da Tonia Mastrobuoni]. (Stampa, 13 aprile 2011, p. 13, Cronache Italiane). ** «Invece di pensare ai permessi Ztl per vetture personali, soprattutto visto che il presidente del municipio beneficia di una vettura di servizio, gli consigliamo di ricorrere -- osservano i consiglieri municipali [del Municipio II] -- agli stessi meccanismi di spostamento dei fondi per cose più utili al funzionamento amministrativo dell’ente di prossimità che amministra». (O. T., Giornale d'Italia, 9 novembre 2013, p. 8, Roma e Lazio).","Tipo: Calco lessicale / Internazionalismo / Nome+preposizione+nome, Formanti: ente, prossimità"
ePayment,sost,Pagamento effettuato per via telematica.,"«Quello sui Pos è ovviamente un provvedimento che divide e scatena reazioni differenti. Senza drammatizzare credo si tratti di una misura importante ma non sufficiente -- afferma Sergio Boccadutri, deputato del Pd, primo firmatario della proposta di legge sull'e-payment -- Si tratta di un obbligo e va ricordato ai consumatori che possono rifiutarsi di pagare chi ne è sprovvisto, al di là della mancanza di sanzioni». (Unità, 2 luglio 2014, p. 7, Economia).","Tipo: Prestito / Inglese, Formanti: e- (inglese), payment (inglese)"
eProcurement,sost,"Gestione telematica dell'approvigionamento di materiali necessari all'attività produttiva di un'azienda o di un'amministrazione, grazie alla disponibilità dei cataloghi messi in linea dai fornitori, dotati di procedure per la compilazione automatica degli ordini di acquisto.","Il peso di internet sale a 56 miliardi se si considerano anche gli impatti indiretti. Come il valore dell’e-procurement pubblico, ovvero l’approvvigionamento di servizi telematici da parte della pubblica amministrazione, stimato intorno ai 7 miliardi nel 2010. (Valerio Maccari, Tempo, 16 luglio 2011, p. 22). ** In una recente intervista, [Angelo Paris] motivava così il perché Expo nel suo piano acquisti ha scelto di avvalersi della piattaforma della Regione Sintel, come via preferenziale per lo svolgimento delle proprie procedure di gara. «La piattaforma di e-procurement Sintel -- spiegava Paris -- ci consentirà la riduzione dei tempi di gara, la dematerializzazione dei processi e l'allargamento del potenziale bacino di offerta, che sono solo alcuni dei numerosi benefici connessi alla conduzione in modalità digitale delle gare». (Andrea Montanari, Repubblica, 9 maggio 2014, Milano, p. IV).","Tipo: Prestito / Inglese, Formanti: e- (inglese), procurement (inglese)"
equivicinanza,sost,Posizione di neutralità che si preoccupa di recepire e comporre con equanimità istanze contrapposte.,"La difficoltà a tenere alto lo slogan «due popoli due Stati» è apparsa a tratti difficile e problematica: tante le bandiere palestinesi, tante le organizzazioni pro-Palestina, poche o quasi nulla quelle pro-Israele. Occorre fare di più: il neologismo dell'equivicinanza va concretizzato e non solo enunciato. (Edoardo Patriarca, Avvenire, 23 novembre 2006, p. 2, Seconda pagina). ** Non che l’Italia sia mai stata «ostile» allo Stato ebraico (Andreotti coniò il concetto di «equivicinanza» in Medio Oriente), ma furono in molti in quegli anni a percepire una maggiore sensibilità dei leader italiani alle aspirazioni del popolo palestinese. (Adige, 2 febbraio 2010, p. 3, Attualità). ** «Arrivai a Beirut il mattino del 14 agosto, un’ora dopo la fine dei bombardamenti di Israele, che aveva colpito sino a un secondo prima del cessate il fuoco deliberato dall’Onu. Il ministro degli Esteri mi disse che c’erano molte vittime nei quartieri popolari, e avrebbe apprezzato che avessi fatto loro visita. [...] Come i gesti che compii dall’altra parte, visitando i familiari di soldati israeliani rapiti. E incontrando all’aeroporto di Tel Aviv lo scrittore David Grossman, che in quella guerra aveva perso il figlio. Citai una felice espressione di [Giulio] Andreotti: l’equivicinanza. In Italia mi presero in giro» [Massimo D'Alema intervistato da Aldo Cazzullo]. (Corriere della sera, 11 gennaio 2016, p. 1, Prima pagina).","Tipo: Confissazione / Prefissoide, Formanti: equi-, vicinanza"
equivicino,agg,Che si preoccupa di recepire e comporre con equanimità istanze contrapposte.,"In questa regione [il Lazio] il disavanzo è una storia di ordinaria amministrazione che, del resto, fa rima con l'elefantiaca struttura pubblica e privata da gestire o da alimentare: 12 aziende sanitarie, 4 ospedaliere, 849 ambulatori, 111 ospedali, 12 hospice e 43 residenze per anziani. Un «corpo» che negli ultimi dieci anni si è mosso come l'onda di una fisarmonica: ha ridotto gli ospedali pubblici nonostante a Roma siano stati attivati ospedali come il S. Andrea, il Policlinico di Tor Vergata e il nuovo Regina Elena, ha tagliato i posti letto e ha contemporaneamente lasciato spazio a un'ulteriore iniezione di imprenditorialità privata che, nel Lazio e soprattutto a Roma è equidistante ma sarebbe meglio dire, con un neologismo che renda il termine, equivicina dal centrodestra, dal centrosinistra e dalla Chiesa che in questa terra conta quanto e spesso più della politica italiana. (Roberto Galullo, Sole 24 Ore, 21 gennaio 2006, p. 17, Economia italiana). ** Quello che invece si sa è che, forse per la prima volta, il «Fattore P», che sta per [Romano] Prodi, ha giocato un ruolo defilato sulla piazza bolognese. A dirla con [Giulio] Andreotti, lo si definirebbe «equivicino» l'atteggiamento del Professore rispetto ai tre candidati alle primarie. Che è diverso da «equidistante». È meno freddo, più partecipato. (Francesco Alberti, Corriere della sera, 24 gennaio 2011, p. 9, Primo Piano).","Tipo: Confissazione / Prefissoide, Formanti: equi-, vicino"
esamificio,sost,(Iron.) Fabbrica di esami.,"Guardiamo allora cosa assicura una migliore qualità dell’educazione e scopriamo che non tutte queste forme hanno pari efficacia ed in più il contesto normativo influenza il loro successo. Infatti, dove il titolo di studio ha valore legale, la tentazione per alcune scuole private sarà quella di fungere da esamificio di bassa qualità, abbassando la media generale dei risultati degli istituti privati. (Alessandro De Nicola, Repubblica, 18 marzo 2015, p. 32, Commenti). ** Per accordare le due voci dovrei abitare un mondo dove prima si mettono in grado le università di esercitare il loro mestiere -- che non è quello di esamifici -- dotandole di aule e professori adeguati. E poi, soltanto poi, si stabiliscono le modalità di accesso. Per fortuna quel mondo esiste. Ma altrove, non qui. (Massimo Gramellini, Corriere della sera, 18 maggio 2017, p. 1, Prima pagina).","Tipo: Suffissazione / Denominale, Formanti: esame, -ificio"
Esamopoli,sost,Scandalo relativo alle modalità di svolgimento di prove d'esame comprate.,"[tit.] Esamopoli, l'Università parte civile (Gazzetta del Mezzogiorno, 10 luglio 2010, Bari Città, p. IV). ** In aula deporranno gli studenti che, accusa la procura, per superare gli esami alla facoltà di economia avrebbero pagato dai 700 ai 3mila euro. Prima dell’inchiesta denominata «esamopoli» c’era stata quella sui concorsi per diventare cardiologi. Un altro terremoto che coinvolse nomi di spicco del mondo accademico come Paolo Rizzon. (G. D. M. e G. Fosch., Repubblica, 2 novembre 2014, Bari, p. II).","Tipo: Confissazione / Suffissoide, Formanti: esame, -poli 2 [Scandalo]"
esercito europeo,loc nom,Esercito comune agli Stati membri dell'Unione europea.,"«L’esercito europeo non è un’utopia, lo abbiamo già iniziato a sperimentare con Mare nostrum. E può portare risparmi, razionalizzando le risorse, da investire per famiglie e imprese». Mario Mauro ha un progetto in mente. […] «Ecco, Mare nostrum è un primo passo verso l’Esercito europeo che abbiamo in mente». (Angelo Picariello, Avvenire, 24 novembre 2013, p. 3, Primo piano). ** A Tallinn dicono che l'esistenza di una vera difesa comune europea eviterebbe, come nel caso delle sanzioni contro la Russia, contraccolpi economici che alla fine producono solo divisioni nella stessa Ue. Come Juncker o come la ministra della Difesa tedesca Ursula von der Leyen («il nostro futuro come europei sarà possibile solo attraverso la creazione di un esercito europeo») anche i conservatori estoni ritengono che non è possibile immaginare una efficace politica estera o una vera integrazione europea senza una politica di sicurezza comune. (Marzio G. Mian, Giornale, 7 maggio 2015, p. 21). ** Arriva l'esercito europeo. Anzi no, perché nella Ue le cose si devono sempre chiamare con un nome diverso, e allora ecco la Difesa comune europea. Che, ci assicurano, non è la stessa cosa. (Fabrizio La Rocca, Verità, 14 ottobre 2016, p. 14). ** «Bisogna salvaguardare tutto ciò che abbiamo. Ma allo stesso tempo costruire altre opzioni in modo che se altri dovessero tirarsi indietro non rimarremmo indifesi. Non c’è bisogno di chiamarlo esercito europeo, ma una più forte cooperazione su armamenti, forze speciali, trasporti, comunicazioni è fattibile e necessaria. Se rafforziamo il pilastro europeo, anche la Nato sarà rafforzata» [Joschka Fischer intervistato da Paolo Valentino]. (Corriere della sera, 11 febbraio 2017, p. 1, Prima pagina).","Tipo: Composizione / Nome+aggettivo, Formanti: esercito, europeo"
esercito Ue,loc nom,Esercito comune agli Stati membri dell'Unione europea.,"[tit.] [Nicolas] Sarkozy provoca la [Angela] Merkel con l'idea di un esercito Ue (Repubblica, 4 marzo 2008, p. 18, Politica estera).","Tipo: Composizione / Nome+nome, Formanti: esercito, Ue"
esfiltrare,verb,"Mettere in salvo, al riparo; portare fuori da una situazione e da un ambiente ostili.","Perché questa impalcatura avventurosa, quest’ansia notturna che spinge un presidente del Consiglio ad interferire nelle procedure abituali della polizia dopo un furto, a far balenare addirittura un incidente diplomatico, a mandare una fidatissima olgettina a «esfiltrare» Ruby dalla questura per poi subito abbandonarla a missione evidentemente compiuta? (Ezio Mauro, Repubblica, 19 luglio 2014, p. 1, Prima pagina). ** «Devo ripagare un debito» spiega Lord George Weidenfeld, uno Schindler ebreo che vive in Inghilterra e salva i cristiani dalle grinfie del Califfato. La sua storia e l'operazione «Safe Heaven», letteralmente «Paradiso sicuro», che ha lanciato, sembra un film, ma è pura realtà. Nel 1938, a soli cinque anni, fu salvato da un piano del genere dei cristiani, che lo fecero esfiltrare dall'Austria sotto il dominio nazista portandolo in salvo nel Regno Unito. (Fausto Biloslavo, Giornale, 18 settembre 2015, p. 2, Il Fatto).","Tipo: Prefissazione, Formanti: es-, filtrare"
esodabile,sost,"Che può essere messo o considerato in uscita, sul punto di dover lasciare il posto di lavoro.","Sono 6.500 gli esuberi del piano di impresa di Intesa-Sanpaolo; sta scritto a pagina nove delle slide che ieri pomeriggio l'ad della banca, Corrado Passera, ha raccontato al sindacato, al Lingotto. […] Non c'è particolare sorpresa nel sindacato; quei numeri giravano da settimane e coincidono, per difetto, con i 6.700 «esodabili», tremendo neologismo per indicare quei dipendenti che, a partire dal dicembre di quest'anno e fino al 31 dicembre del 2012, avranno i requisti per andarsene o in pensione o nel fondo esuberi volontariamente. (Marina Cassi, Stampa, 18 aprile 2007, p. 26, Economia). ** La riforma Fornero, con l'innalzamento dell'età pensionabile, ha annullato la base esodabile pertanto le risorse che potrebbero uscire in mobilità sono circa 250, mentre ci sarebbero circa 210 lavoratori che potrebbero accedere alla pensione e a oggi non hanno dato disponibilità. Per gli altri l'azienda [Telecom] vorrebbe ricorrere ai contratti di solidarietà. (Felicia Masocco, Unità, 22 febbraio 2013, p. 10, Economia).","Tipo: Suffissazione / Deverbale, Formanti: esodare*, -abile"
esperimento-choc,loc nom,Esperimento che desta forte stupore e perplessità.,"[tit.] Francia, proteste per reality che gioca con la morte / Ma è finto: «esperimento» choc che accusa la tivù (Avvenire, 14 marzo 2010, p. 29, Oggi spettacoli).","Tipo: Composizione / Nome+nome, Formanti: esperimento, choc (francese)"
esposto-denuncia,loc nom,Esposto che costituisce una denuncia.,"Da quel momento, da quell'interrogatorio, contro il pm [Pasquale] Longarini si scatenò uno strano fuoco incrociato: prima due esposti-denuncia inviati ai magistrati milanesi che ipotizzavano un abuso d'ufficio compiuto dal pm aostano, poi un'interminabile serie di «veleni» sparsi ad arte negli ambienti più delicati, dagli uffici giudiziari alle redazioni e ai salotti politici. (Stampa, 27 aprile 2008, Aosta, p. 54). ** Tutto è partito dall'esposto-denuncia che il consigliere regionale del Movimento 5 Stelle in Piemonte, Fabrizio Biolè, presentò lo scorso aprile per l'utilizzo da parte di [Roberto] Calderoli di un volo di Stato, un Airbus dell'Aeronautica, partito da Roma e atterrato a Levaldigi (Cuneo) il 19 gennaio dello scorso anno. Secondo Biolè, «per scopi non istituzionali». (Corriere della sera, 12 gennaio 2012, p. 17, Primo Piano). ** Nell’indagine, avviata dopo un’esposto-denuncia di un esponente del Pd, risultano coinvolti, con l’ipotesi di abuso d’ufficio in concorso, il ministro [Maurizio] Lupi e lo stesso [Fedele] Sanciu, già senatore Pdl e presidente della Provincia Olbia Tempio. (Avvenire, 1 marzo 2014, p. 8, Primo piano).","Tipo: Composizione / Nome+nome, Formanti: esposto, denuncia"
essere fuori,loc,"Essere fuori di testa, parlare o agire in modo sconsiderato.","Se sul lavoro va male, a casa va peggio. «Con mia moglie si litigava ogni giorno. Mi diceva che ero malato, che non me ne fregava nulla di lei e dei bambini. Pensavo che non era vero, ora mi rendo conto di quanto ero “fuori”». (Matthias Pfaender, Adige, 24 gennaio 2012, p. 28, Rovereto).","Tipo: Calco lessicale / Verbo+avverbio, Formanti: essere, fuori"
esternalizzare,verb,Affidare a fornitori esterni singole fasi del processo produttivo di un'azienda o di un'amministrazione committente.,"il prodotto è una zavorra per i bilanci, una commodity. Meglio esternalizzare in Asia l'assemblaggio e detenere brevetti e piattaforma tecnologica. (Massimo Sideri, Corriere della sera, 20 agosto 2011, p. 52, Idee & opinioni). ** con 12 miliardi in 2 anni si abbatte del 50% il monte-Irap pagato dalle aziende private: e il resto lo si dovrebbe trasferire in Ires, in modo che a pagare siano solo le imprese in utile, e azzerando la doppia iniquità che a pagare di più sia chi offre più lavoro e chi usa più beni strumentali, rispetto a chi esternalizza e delocalizza. (Oscar Giannino, Messaggero, 16 febbraio 2014, p. 1, Prima pagina).","Tipo: Adattamento, Formanti: externalize (to) (inglese), -are 1 [Suffisso verbale]"
esternalizzazione,sost,Affidamento a fornitori esterni delle singole fasi del processo produttivo da parte di un'azienda o di un'amministrazione committente.,"Il costo dei nuovi assunti sarebbe inferiore a quello di chi lascia per la quiescenza. E così anche i risparmi indicati da [Carlo] Cottarelli potrebbero essere raggiunti. Senza considerare che c’è anche un altro capitolo che il governo intende aprire: quello delle esternalizzazioni dei servizi. (Andrea Bassi, Messaggero, 21 marzo 2014, p. 2, Primo Piano). ** a determinare la «crescita zero» del secondo trimestre 2016 c’è stata una diminuzione del valore aggiunto dell’industria, in parte compensata dall’incremento dell’agricoltura e dei servizi. Ora è vero che con la crescente esternalizzazione di molte funzioni aziendali una buona parte dei servizi è diventata nient’altro che «indotto dell’industria» e quindi quel dato non va preso alla lettera, ma non si può negare che una fetta consistente delle imprese italiane viva come in surplace. (Dario Di Vico, Corriere della sera, 13 agosto 2016, p. 1, Prima pagina).","Tipo: Suffissazione / Deaggettivale, Formanti: externalization (inglese)"
esterovestizione,sost,"Il vestire qualcosa di uno stato giuridico estero, sottraendolo agli obblighi della legge nazionale di pertinenza.","Esterovestizioni, frodi carosello, società cartiere. Termini dal suono poco accattivante per indicare operazioni che, nella sostanza, hanno tutte lo stesso obiettivo: evadere le tasse. O pagarne il meno possibile. Si apre un’azienda «travestendola» da società straniera. Si generano fatture fittizie per lucrare sull’Iva. Se poi c’è paese a regime fiscale agevolato, lo si sceglie come sede di comodo. Sulla carta, ovviamente. Lasciando saldamente in Italia la base reale delle attività e sottraendosi al fisco. (Messaggero, 25 agosto 2010, p. 10, Cronache). ** Secondo le indagini dei pm Laura Pedio e Gaetano Ruta, [Stefano] Dolce e [Domenico] Gabbana avrebbero messo in piedi un’operazione di «esterovestizione» che gli avrebbe portato notevoli risparmi fiscali: (Avvenire, 20 luglio 2013, p. 10, Oggi Italia). ** [tit.] Niente esterovestizione senza costruzioni d'artificio [testo] L'esterovestizione può essere legittimamente contestata solo in caso di costruzioni di mero artificio. È quanto emerge dalla sentenza 1694/41/2014 della Ctp Roma (presidente Lanzellotto, relatore Lo Surdo). Il contenzioso riguarda una verifica fiscale effettuata nei confronti di una società italiana, partecipata - al momento del controllo - al 100% da una società di diritto olandese. I verificatori hanno rinvenuto delle e-mail e altra documentazione informatica che li ha condotti a ipotizzare l'esterovestizione della società olandese. (Gianluca Boccalatte, Sole 24 Ore, 8 febbraio 2014, p. 16, Norme e tributi). ** Gli inquirenti stanno ora seguendo in particolare il filone della cosiddetta «esterovestizione», attuata per consentire agli utili di determinati atleti (non solo calciatori) e società di finire in Svizzera per una minore tassazione, «generando così risorse finanziarie fuori dal territorio nazionale». (Giornale d'Italia, 13 ottobre 2015, p. 1, Prima pagina).","Tipo: Composizione / Nome+nome, Formanti: estero, vestizione"
eteroguidato,agg,Che agisce con la guida o il suggerimento di altri.,"Da sempre gli studenti che occupano le scuole sono di sinistra, per non dire proprio comunisti. Il fatto che questa preside li definisca fascisti e canti orgogliosamente «Bella ciao» dimostra solo confusione mentale o malafede. Accusa i ragazzi di essere «figli di papà eteroguidati» da ambienti esterni alla scuola, centri sociali ed ex studenti, cercando di confermare la tesi che a «misteriosi altri» gioverebbe questo tentativo di occupazione. (Salvatore Filippelli, Giornale d'Italia, 29 novembre 2012, p. 10, Dall'Italia). ** Gli ostacoli sono ancora quasi insormontabili (soprattutto la fase di inserimento dei geni estranei), ma la rapidità dei progressi tecnici nel settore fa pensare che potrebbero prima o poi essere superati. Avremmo allora persone che potranno alleviare forti disagi, ma che saranno anche, potenzialmente, etero-guidate, come il protagonista di «The Manchurian Candidate». (Andrea Lavazza, Avvenire, 27 dicembre 2016, p. 20, Agorà).","Tipo: Confissazione / Prefissoide, Formanti: etero-, guidato"
etichetta intelligente,loc nom,"Microcircuito applicabile su un oggetto come un'etichetta, che segnala, mediante radiofrequenza, la propria posizione e i dati merceologici che identificano il prodotto sul quale è stato applicato.","a partire dal 2010, l'arsenale del potenziale spione si arricchirà di una nuova arma. Da quella data tutti i telefoni Ericsson, ma con ogni probabilità non solo quelli, saranno dotati di un nuovo chip Rfid ( Radio frequency identification ), le cosiddette «etichette intelligenti» che si trovano tanto nei vestiti quanto nei rasoi da supermercato. Nel microcircuito saranno immagazzinate le generalità del titolare e altre informazioni identificative. Tra i tanti possibili usi, le società emettitrici di carte di credito sembrano le più interessate. (Riccardo Staglianò, Repubblica, 2 luglio 2009, p. 39, R2). ** [tit.] L'etichetta intelligente si modifica wireless (Sole 24 Ore, 31 luglio 2011, p. 40, Nòva24). ** Altro che 1984. Il Grande Fratello è qui. Ci marca a uomo durante e dopo lo shopping grazie alle etichette intelligenti, quelle con i Rfid, i chip a radio frequenza. Ci insegue la sera al ristorante quando paghiamo con la carta di credito. Ci accompagna verso casa marchiando metro per metro il nostro percorso grazie alle celle cui si aggancia il cellulare. (Ettore Livini, Repubblica, 12 giugno 2013, p. 16, Cronaca).","Tipo: Polirematica / Nome+aggettivo, Formanti: etichetta, intelligente"
etnicamente corretto,loc agg,(Iron.) Rispettoso delle convenzioni e dei principi sociali relativi alla convivenza di diverse etnie.,"L'ex patron del Grinzane Cavour potrebbe essere uno dei primi casi in cui viene applicato il nuovissimo decreto antistupro che prevede la carcerazione obbligatoria in caso di violenza sessuale. Sarebbe una curiosa legge del contrappasso: una norma dettata per casi eclatanti e mediatici che hanno visto protagonisti degli stranieri, potrebbe colpire il professore che -- a giudicare dalle frasi riportate nell'ordinanza di custodia cautelare -- aveva atteggiamenti e parole non proprio etnicamente corrette. (Raphael Zanotti, Stampa, 21 marzo 2009, p. 57, Cronaca di Torino).","Tipo: Composizione / Avverbio+aggettivo, Formanti: etnicamente, corretto"
etnico-chic,sost,"Stile di abbigliamento ricercato, arricchito da decorazioni etniche; relativo a tale tendenza.","La vita non è meritocratica, il basket sì. Ogni tanto qualcuno prova a sostenere che così non è, che i figli con la stessa professione del padre hanno dovuto sudare per eliminare il pregiudizio, che una volta entrati in campo conta quel che si dimostra e non l'affiliazione all'Opus Dei, alla lobby etnico chic, alla famiglia del Grande Costruttore. (Gabriele Romagnoli, Repubblica, 30 settembre 2007, Milano, p. XV). ** [tit.] Etnico chic: Chico Mendes sfida le boutique di moda (Corriere della sera, 9 ottobre 2010, p. 11). ** [tit.] A Brera arriva l'etnico chic con i piatti del Pacifico / Due fratelli e uno chef di Lima portano a tavola il Perù contemporaneo (Giornale, 31 agosto 2015, p. 38, Milano Album).","Tipo: Composizione / Aggettivo+aggettivo, Formanti: etnico, chic (francese)"
etnochic,agg,"Relativo a uno stile d'abbigliamento ricercato, guarnito da elementi etnici.","[tit.] Quel trench diventato etno-chic [testo] […] Il contesto ben si addice al cavallo di battaglia dell'azienda [Burberry], quel trench sviluppato in centinaia di varianti. A questo giro eccolo sottilissimo di pelle e raffia e raso o preziosamente ricamato a motivi etno-chic. (Paola Pollo, Corriere della sera, 21 settembre 2011, p. 41, Cronache).","Tipo: Confissazione / Prefissoide, Formanti: etno-, chic (francese)"
etnoculturale,agg,"Di cultura etnica; proprio della cultura di un'etnia, di un popolo, di una nazione.","Alcuni studiosi, di destra come di sinistra, parlano già di «sostituzione di popolazione» e sono gli stessi che si chiedono in nome di quale principio una società multietnica debba essere giudicata preferibile a una società monoetnica. Perché, insomma, si debba applaudire all'«elogio del meticciato» e non alla difesa di un'identità etnoculturale che viene invece spacciata come un crimine. (Stenio Solinas, Giornale, 16 novembre 2015, p. 14, Il Fatto).","Tipo: Confissazione / Prefissoide, Formanti: etno-, culturale"
etnonazionale,agg,"Relativo all'essere e al sentirsi nazione da parte di un'etnia, di un popolo.","Che ne sarà dell'Unione europea dopo la bocciatura del trattato di Lisbona nel referendum irlandese? E quel voto va interpretato soltanto come riflusso identitario o è anche effetto della protesta dei ceti sociali deboli? Prova a rispondere Valerio Castronovo, storico contemporaneo oltre che studioso «europeista». […] C'è il rischio che la nuova destra possa cavalcare l'insicurezza diffusa offrendo la sponda della xenofobia? «Non c'è dubbio. C'è stato un avanzamento di una nuova destra ""etno-nazionale""». (Tonino Bucci, Liberazione, 17 giugno 2008, p. 12, Cultura).","Tipo: Confissazione / Prefissoide, Formanti: etno-, nazionale"
etnopolitico,agg,"Che riflette nella politica le aspirazioni di un'etnia, di un popolo, di una nazione.","La polemica si è accesa giovedì dopo la nomina a c.t. degli azzurri del piemontese (di Cuneo: i dettagli territoriali sono lo snodo decisivo di questa storia) Gianluca Rulfi, 47 anni, ex braccio destro di Claudio Ravetto, preferito all'altoatesino Luis Prenn, secondo il «Dolomiten», perché nei quadri tecnici era già entrato come responsabile del settore femminile un altro altoatesino, Reimund Planker, e due allenatori di lingua tedesca in seno alla Fisi (dove il potentissimo consigliere Richard Weissensteiner di Ponte Nova, Bolzano, uno dei maggiori oppositori di Ravetto anche dopo le 6 medaglie del Mondiale, gioca un ruolo pesante) parevano, natürlich, troppi. Verità, e quindi discriminazione etno-politica, o fantasia? (Gaia Piccardi, Corriere della sera, 16 aprile 2011, p. 67, Sport). ** La Costituzione è, da questo punto di vista, l’insieme dei divieti verso sviluppi possibili dell’ordinamento, già conosciuti e sperimentati come distruttivi e soprattutto come autodistruttivi dell’intero sistema. Di fronte all’avanzare di un potere non più etno-politico, ma globale-economico, esercitato senza controlli e in forma oligarchica, che svuota i poteri degli Stati e la democrazia, è questo profilo della Costituzione che viene in evidenza (innanzi tutto contro i «portatori» interni di quel potere). (Mario Dogliani, Unità, 30 marzo 2012, p. 23).","Tipo: Confissazione / Prefissoide, Formanti: etno-, politico"
Eurabia,sost,"L'Europa in via di arabizzazione, secondo la visione della giornalista e scrittrice Oriana Fallaci (1929-2006).","Per il partito di Umberto Bossi, attaccare la Corte dei diritti dell’uomo rappresenta un’ulteriore occasione per accreditare la «svolta cristiana» dopo anni di relazioni agrodolci fra il Carroccio e il Vaticano. Il tentativo di presentarsi come «nuovi crociati del cattolicesimo» è ostentato: per i leghisti il crocifisso è l’antidoto all’«Eurabia». (Massimo Franco, Corriere della sera, 4 novembre 2009, p. 3, Primo Piano). ** In questo scenario di babele plebea, il raid di Torino contro il campo dei Rom e le ossessioni del ragioniere di Firenze che ha ucciso due senegalesi e si è sparato, sono follia. Ma la ragione sociale di questa follia non è il fascismo, il saluto romano, la camicia nera. Nella testa del ragioniere non c'era la Firenze di Pavolini e Malaparte, e neppure le squadracce di Farinacci. C'era invece la Firenze deformata in città mussulmana da Oriana Fallaci che raccontava che gli immigrati facevano pipì sul Battistero, c'è la rabbia contro l'Eurabia e l'orgoglio del proprio territorio, l'ossessione dei barbari a Santa Croce, la voglia di armare il crocifisso, c'è Savonarola che non si scaglia più contro i vizi ma contro i forestieri africani. (Francesco Merlo, Repubblica, 16 dicembre 2011, p. 1, Prima pagina). ** Chiedo l’appartenenza politica del sindaco, e della Giunta, attendendo una risposta a mitigare la mia rabbia, invece la dottoressa m’informa che il sindaco è appartenente a Forza Italia mentre, la giunta, è composta da un triunvirato formato dalla Lega Nord, Forza Italia e Nuovo Centrodestra. «Eravamo già stati tacciati di razzismo» ricorda. «E così avete fatto pari e patta per accontentare tutti» replico a denti stretti, Eurabia sta arrivando. Riposa in pace, Oriana Fallaci. (Marco Vannucci, Giornale d'Italia, 2 ottobre 2014, p. 8, Dall'Italia). ** L'invasione islamica […] procede, eccome se procede, fino a trasformarci in Eurabia. Un processo che nelle librerie e nei caffè parigini e sulle terrazze romane è stato interiorizzato senza protestare. (Vittorio Feltri, Giornale, 14 maggio 2015, p. 1, Prima pagina).","Tipo: Parola macedonia, Formanti: Europa, Arabia"
euroarea,sost,Area economica e geopolitica costituita dagli Stati membri dell'Unione europea che hanno adottato l'Euro come moneta unica.,"L'ultimo vertice ha così prodotto una soluzione che non è né carne né pesce: un impegno generico a «un'azione determinata e coordinata per proteggere la stabilità finanziaria nell'euroarea», privo di qualsiasi indicazione quantitativa e operativa e pertanto non in grado di placare le aspettative e di dissipare l'incertezza. (Luigi Spaventa, Repubblica, 20 febbraio 2010, p. 1, Prima pagina). ** Inevitabile raffica di correzione ai rating dei Paesi dell’Euroarea, ieri sera. Inevitabile visti i guai sommatisi in questi ultimi mesi: il forte rallentamento europeo della crescita che ormai investe anche la Germania e la deflazione che colpisce un terzo dell’Euroarea, i morsi delle sanzioni incrociate tra Russia e Occidente dovuti alla crisi ucraina, gli effetti potenzialmente devastanti dell’Isis e del suo califfato, quelli di un’estensione dell’Ebola, il rallentamento cinese e la recessione brasiliana, il ritorno alla quasi recessione giapponese… (Oscar Giannino, Messaggero, 11 ottobre 2014, p. 1, Prima pagina).","Tipo: Confissazione / Prefissoide, Formanti: euro- 3 [Relativo alla moneta Euro..], area"
euroatlantico,agg,Relativo all'Europa e all'Alleanza atlantica con gli Stati Uniti d'America.,"La seconda opportunità di [Barack] Obama si presenta come un sentiero assai accidentato, considerando la voragine del deficit e l'abisso del debito in cui annaspano gli Stati Uniti, come i mercati hanno subito segnalato. Ma anche per questo l'Italia istituzionale ha motivo di sentirsi vicina al presidente confermato. America ed Europa, nella visione obamiana e anche nella nostra, stanno in piedi insieme o insieme cadono. Non è esattamente una «partnership» come quella del passato, fra un'America orgogliosa superpotenza e un'Europa riemersa dal disastro della guerra, ma è pur sempre una scommessa sulla stabilità dell'area euro-atlantica. (Stefano Folli, Sole 24 Ore, 8 novembre 2012, p. 1, Prima pagina). ** Si tratta di costruire a piccoli passi quella alternativa mediterranea di cui hanno parlato tanti politici e studiosi, da Cassano a Barcellona, a Zolo, i quali ritengono che i percorsi che portano ad una crescita sostenibile nella regione mediterranea non passano attraverso politiche di colonizzazione culturale tendenti ad imporre nei territori della sponda sud modelli di sviluppo tipici della civiltà euro-atlantica. (Salvo Andò, Sicilia, 11 aprile 2013, p. 17, Noi Oggi). ** Due documenti della Casa Bianca del dicembre 1993, ora desecretati, dimostrano che il presidente [Bill] Clinton, temendo che la Russia rivendicasse una sorta di protettorato sull’Ucraina, auspicava l’integrazione di Mosca e Kiev in un «sistema di sicurezza euro-atlantico» modello Nato. (Ennio Caretto, Corriere della sera, 10 marzo 2014, p. 1, Prima pagina). ** Queste agende nazionali euro-atlantiche si incrociano con i malumori crescenti delle rispettive opinioni pubbliche: in un simile momento è difficile convicerle dei meriti economici di quello che sarebbe il più importante accordo commerciale mai raggiunto tra due grandi macroaree. (Attilio Geroni, Sole 24 Ore, 4 maggio 2016, p. 1, Prima pagina).","Tipo: Confissazione / Prefissoide, Formanti: euro- 1 [Relativo al continente europeo.], atlantico"
eurobanconota,sost,Banconota denominata in euro.,"L'attuale senatore pensa «agli anni dell'euforia pre-crisi, quelli in cui le eurobanconote alate volavano da Nord a Sud per finanziare le olimpiadi greche e la cementificazione del litorale iberico, una Florida europea per la seconda vita dei popoli settentrionali». Sarebbe così nata la seconda ondata di prodotti subprime : quelli europei dopo quelli americani, «finanziati dalle banche francesi, tedesche, etc.» -- prosegue [Giulio] Tremonti -- il cui «equilibrio finanziario, già minato dai subprime Usa, sarebbe crollato con i subprime europei, con lo scoppio della crisi sovrana». (Giovanni Stringa, Corriere della sera, 13 maggio 2014, p. 31, Economia).","Tipo: Confissazione / Prefissoide, Formanti: euro- 3 [Relativo alla moneta Euro..], banconota"
eurobrevetto,sost,"Brevetto rilasciato dall'Ufficio brevetti europeo, European patent office.","Dopo aver perso le corse alla presidenza dell'Europarlamento (con Mario Mauro del Pdl battuto dal polacco Jerzy Buzek), al ruolo di «ministro degli Esteri Ue» (con Massimo D'Alema del Pd superato dalla britannica Catherine Ashton) e al vertice dell'Eurogruppo (con Giulio Tremonti escluso dal lussemburghese Jean-Claude Juncker), il governo italiano non sembra poter subire una sconfitta politica come la scelta del trilinguismo anglo-franco-tedesco nell'euro-brevetto, che per la prima volta istituzionalizzerebbe il ridimensionamento della lingua di Dante nell'Ue. (Ivo Caizzi, Corriere della sera, 19 luglio 2010, Corriere Economia, p. 14).","Tipo: Confissazione / Prefissoide, Formanti: euro- 2 [Relativo all'integrazione politica europea.], brevetto"
euroburocrate,sost,Burocrate dell'Unione europea.,"Il rilancio dell’Europa e la salvezza dei singoli stati non possono avvenire attraverso l’ennesima creazione di un debito cartaceo, ma attraverso riforme reali (mercato del lavoro, sistema produttivo, welfare) di cui non c’è traccia nei programmi stilati dagli euroburocrati e nemmeno nella manovra sovietica pensata in Italia da Tremonti e oggi, in parte, rivista. (Giampaolo Rossi, Tempo, 31 agosto 2011, p. 19, Lettere & Commenti). ** Parigi si è però unita a Germania, Regno Unito, Finlandia, Austria, Olanda, Danimarca e Svezia nella richiesta di riduzione delle «pensioni d'oro», dei mega stipendi e delle ricche indennità esentasse degli euroburocrati, che irritano molti contribuenti europei in questo periodo di grave crisi economica. (Ivo Caizzi, Corriere della sera, 17 ottobre 2012, p. 9, Primo Piano). ** è paradossale che due euro-burocrati ridano di noi, quando la leader più autorevole del Vecchio Continente, la cancellieria tedesca [Angela] Merkel, sta invece facendo aperture di credito al piano di riforme italiano che giudica «ambizioso» e al presidente del Consiglio [Matteo] Renzi che lei ha trovato «impressionante» nella voglia di puntare sull’orgoglio nazionale e sulle capacità nostrane di «fare i compiti a casa» non perché qualcuno ce li imponga ma perché siamo consapevoli di volerli fare in proprio. (Mario Ajello, Messaggero, 21 marzo 2014, p. 4, Primo Piano). ** L'economia europea ristagna, l'inflazione è ferma, Schengen collassa davanti ai flussi di migranti, ma gli stipendi degli euroburocrati salgono, come se tutto in Europa andasse per il meglio. Con il 2016 è scattato un aumento salariale del 2,4% per tutti i dipendenti dell'Unione europea (Commissione, Parlamento, Consiglio, Corte di giustizia europea), per un valore complessivo di circa 100 milioni di euro di uscite all'anno in più per il personale delle istituzioni Ue. (Paolo Bracalini, Giornale, 6 gennaio 2016, p. 10, Interni).","Tipo: Confissazione / Prefissoide, Formanti: euro- 2 [Relativo all'integrazione politica europea.], burocrate"
euroburocratico,agg,Relativo alla burocrazia dell'Unione europea.,"Dai tempi del caso Buttiglione, che si ripete in forma meno grave con la parte della mozione antiomofoba approvata ieri l’altro a Strasburgo in cui si cerca di coinvolgere la chiesa nell’accusa di omofobia (per il resto la mozione va benone), si è visto che l’Europa politica, per come si esprime nelle sue classi dirigenti euroburocratiche del Parlamento europeo, tribuna laicista quant’altre mai, vuole stangare la presunta omofobia della chiesa e, anche se non lo sappia, esprime in questo la stessa cultura anticattolica delle campagne sull’omofilia della chiesa. (Giuliano Ferrara, Foglio, 28 aprile 2007, p. 1, Prima pagina).","Tipo: Suffissazione / Denominale, Formanti: euroburocrate, -ico"
euroburocrazia,sost,La burocrazia dell’Unione europea.,"È chiaro che nel pensiero del presidente della Repubblica il quadretto ideale oggi sarebbe composto in primo luogo da un premier politico in grado di proiettare la propria legittimità sull’intero ministero; in secondo luogo, da un ministro dell’Economia gradito a Bruxelles (quindi in stile [Pier Carlo] Padoan) e perciò opposto all’eterodosso [Paolo] Savona; infine da un tecnico ottimo conoscitore dell’euro-burocrazia come [Enzo] Moavero [Milanesi] con il complito di risolvere ogni possibile malinteso. (Stefano Folli, Repubblica, 23 maggio 2018, p. 28, Commenti).","Tipo: Confissazione / Prefissoide, Formanti: euro- 2 [Relativo all'integrazione politica europea.], burocrazia"
Eurocamera,sost,Parlamento europeo.,"[Viviane] Reding ha tenuto a indicare che la strada è tutta in salita. All'eurocamera, infatti, ha chiesto non solo la risoluzione prevista tra due settimane, ma un rapporto d'iniziativa «chiaro e dettagliato, sostenuto da un'ampia maggioranza dell'Assemblea». (Alvise Armellini, Riformista, 9 ottobre 2009, p. 4). ** Sul versante politico c’è il salto di qualità, quello che punta a una Commissione e parlamento più forti, a spazi politici comuni e nuove forme di legittimazione popolare, partendo dall’elezione del presidente della Commissione Ue, che dovrebbe riservare un ruolo da protagonista per l’eurocamera. Sogni per ora. (Alberto D'Argenzio, Europa, 29 giugno 2012, p. 3, News Analysis). ** Il presidente dell'Eurocamera, Martin Schulz, parla di «notizia positiva». «E spero che la sua [di Enrico Letta] designazione possa interrompere lo stallo politico», aggiunge il socialdemocratico tedesco noto per i suoi scontri con [Silvio] Berlusconi. (Marco Galdi, Sicilia, 25 aprile 2013, p. 3, Il Fatto). ** alla fine della 76esima riunione plenaria di cinque anni, è cominciato il tempo degli arrivederci e degli addii tra gli uscenti. Almeno il 60% di loro non tornerà, per scelta o non. Le elezioni del 22-25 maggio disegneranno un’Eurocamera profondamente diversa. (Avvenire, 20 aprile 2014, p. 10, Attualità).","Tipo: Confissazione / Prefissoide, Formanti: euro- 2 [Relativo all'integrazione politica europea.], camera 1 [Parlamento]"
eurocandidatura,sost,Candidatura al Parlamento europeo.,"Scontenti i giovani del Pd che, esclusi dalle eurocandidature, annunciano: «Non votiamo queste liste». Amareggiati a sinistra, Vincenzo Vita e gli altri che avrebbero voluto al Sud la candidatura di Alessandro Bianchi, l'ex ministro dei Trasporti vicino al Pdci ma poi passato con i Democratici, e invece non se n'è fatto nulla. Delusi gli ex Margherita che avevano quasi convinto Flavio Lotti, il coordinatore della Tavola della pace a candidarsi e si ritrovano il vecchio dc, Gabriele Mori. (Giovanna Casadio, Repubblica, 22 aprile 2009, p. 17, Politica).","Tipo: Confissazione / Prefissoide, Formanti: euro- 2 [Relativo all'integrazione politica europea.], candidatura"
eurocentrista,agg,Relativo all'eurocentrismo.,"Si è parlato del progressivo «imbianchimento» della popolazione americana, che ne pensa? «Credo che il termine derivi da un pregiudizio eurocentrista e che il destino, sia dell'America che dell'Europa, è quello di vedere le razze e le culture del mondo mescolarsi, magari per far nascere l'uomo nuovo di tante utopie rivoluzionarie» [Mario Benedetti intervistato da Martha Canfield]. (Unità, 21 maggio 2009, p. 38, Culture). ** L’unificazione del mercato europeo, che ha proiettato l’Europa nel cuore delle sfide della politica e dell’economia mondiali, rafforza le tendenze eurocentriste nei confronti del resto del mondo. Questo paradosso si prolunga oramai come un ombelico nel seno stesso dell’Europa, col ruolo dominante giocato dalla Germania e dai suoi satelliti in un’Unione Europea che lungi dall’essere «a more perfect union», come recita il preambolo della Costituzione degli Stati Uniti, si è rivelata, per il modo in cui ha gestito la crisi greca, come «la peggior unione che possa esistere». (Christian Salmo, trad. di Elisabetta Horvat, Repubblica, 8 agosto 2015, p. 29, Commenti).","Tipo: Confissazione / Prefissoide, Formanti: euro- 2 [Relativo all'integrazione politica europea.], centrista"
eurocittadino,sost,Cittadino degli stati membri dell'Unione europea che hanno adottato l'Euro come moneta unica.,"Come insegnano gli economisti [François] Grin e [Aron] Lukacs, il risparmio britannico sul non insegnamento d'alcuna lingua straniera è di 18 miliardi di euro/anno, mentre il guadagno derivato dall'apprendimento dell'inglese nell'Unione Europea, in alcuni Paesi come l'Italia addirittura forzoso, arriva a 350 miliardi di euro/anno. Una tassa linguistica di 900 euro/anno per ciascun euro-cittadino. (Giorgio Pagano, Corriere della sera, 28 ottobre 2012, p. 33).","Tipo: Confissazione / Prefissoide, Formanti: euro- 3 [Relativo alla moneta Euro..], cittadino"
eurocommissaria,sost,Donna che ricopre la carica di commissario dell'Unione europea.,"Dopo l'euro-commissaria alla giustizia Viviane Reding e un accenno ad una possibile assenza della cancelliera Merkel all'apertura degli Europei, in partenza a giugno, l'ultimo a parlare è stato il leader dei socialdemocratici tedeschi, Sigmar Gabriel. Parlando alla «Bild am Sonntag», il capo dell'Spd ha rivolto un appello al boicottaggio degli Europei da parte di tutto il mondo politico. (Emidio Russo, Unità, 29 aprile 2012, p. 33, Esteri). ** La Commissione Ue ha deciso ieri di procedere con un iter di approvazione che coinvolge anche i Parlamenti nazionali. «Un solo Parlamento potrà bloccare tutto. Così la politica commerciale europea è destinata a morire», dice Calenda, che era favorevole all’approvazione «Eu-only»: un iter rapido che non coinvolge i Parlamenti se un accordo riguarda aree di competenza esclusiva dell’Ue. Soluzione caldeggiata da [Jean-Claude] Juncker, ma che ha suscitato l’opposizione di Parigi e Berlino. Perciò l’eurocommissaria per il Commercio Cecilia Malmström ha proposto ieri la «procedura mista»: una parte dell’accordo potrà diventare effettiva entro fine anno, il resto può essere «frenato» dalle assemblee nazionali. Un sistema che piace agli oppositori di Ttip e Ceta. (Francesca De Benedetti, Repubblica, 6 luglio 2016, p. 6).","Tipo: Confissazione / Prefissoide, Formanti: euro- 2 [Relativo all'integrazione politica europea.], commissario"
eurocommissario,sost,Commissario dell'Unione europea.,"La Ue esprime tutta la sua preoccupazione sull’eccessivo peso accordato alle misure anti-evasione nella manovra. Ma in serata, dopo un lungo colloquio tra il ministro dell’Economia [Giulio] Tremonti e l’eurocommissario per gli Affari economici e monetari Olli Rehn, precisa che «una decisa lotta all’evasione fiscale è un’importante componente di un pacchetto credibile» di misure di aggiustamento. (Cristina Marconi, Messaggero, 3 settembre 2011, p. 3, Primo Piano).","Tipo: Confissazione / Prefissoide, Formanti: euro- 2 [Relativo all'integrazione politica europea.], commissario"
eurocompatibile 1,agg,Che ben si concilia con le direttive dell'Unione europea.,"E potrebbe forse mancare un'ideuzza da parte di Angela Merkel per un presidente italiano che non crei alcun problema a Berlino? La Cancelliera il suo nome ce l'ha: Pier Ferdinando Casini. Un uomo che risponde ai seguenti requisiti: non di sinistra, centrista, eurocompatibile, tutt'altro che avventurista. (Andrea Cuomo, Giornale, 24 gennaio 2015, p. 6, Interni).","Tipo: Confissazione / Prefissoide, Formanti: euro- 2 [Relativo all'integrazione politica europea.], compatibile"
euroconvinto,agg,Che è convinto del processo di integrazione europea.,"Il travaso di voti, in questo caso almeno [della Cdu tedesca], è a vantaggio di un'altra formazione euro-convinta, i liberali della Fdp, che guadagnano oltre qattro punti e sfiorano l'11%. (Gabriel Bertinetto, Unità, 8 giugno 2009, p. 16, Primo Piano).","Tipo: Confissazione / Prefissoide, Formanti: euro- 2 [Relativo all'integrazione politica europea.], convinto"
Eurocorpo,sost,"Forza armata posta sotto il controllo politico dell'Unione europea occidentale (Ueo), incaricata della difesa comune europea, che può essere mobilitata anche per missioni umanitarie; istituita nel 1992, è operativa dal 30 novembre 1995.","nel 1994, ancora [François] Mitterrand sfidò apertamente una parte dell'opinione pubblica francese (sia la destra ultra-nazionalista che la sinistra comunista) facendo sfilare il 14 luglio ai Campi Elisi soldati e carri armati tedeschi dell' Eurocorpo. (Guido Crainz, Repubblica, 4 ottobre 2008, p. 47).","Tipo: Confissazione / Prefissoide, Formanti: euro- 2 [Relativo all'integrazione politica europea.], corpo"
eurocratico,sost,Chi detiene il potere nelle istituzioni comunitarie europee; relativo al potere delle istituzioni comunitarie europee.,"[Boris Johnson] Vede un Paese, il cui destino peraltro è interamente nelle mani della capitale quindi della città che lui governa, che funziona meglio, che s'è ripreso dalla crisi del 2008 alla grande, che attira capitali esteri, che macina crescita economica, che ha azzerato o quasi la disoccupazione. E vede che tutto questo è oggi minato dalla rigidità eurocratica dell'Unione. (Giuseppe De Bellis, Giornale, 23 febbraio 2016, p. 1, Prima pagina).","Tipo: Suffissazione / Denominale, Formanti: eurocrate, -ico"
eurocrazia,sost,Il potere di coordinamento e di governo esercitato dalle istituzioni dell'Unione europea.,"La stragrande maggioranza degli europei non [...] sa se l'Europa convenga o no; se sia al servizio della gente o se la gente sia al suo servizio. Nessuno lo dice; non perché sia difficile dirlo, bensì perché -- questo pensano molti europei -- prevale la retorica di maniera sulle «dure repliche della storia» (le sconfitte di un processo realmente federalista), sul senso comune (la realtà come è, non come si vorrebbe che fosse) e, forse, perché neppure conviene prendere atto che l'«Europa dei popoli» non è nata e, al suo posto, c'è un compromesso fra quella dei governi e l'eurocrazia di Bruxelles. (Piero Ostellino, Corriere della sera, 13 giugno 2009, p. 1, Prima pagina). ** Gran parte della spesa dei fondi comunitari è bloccata nei meccanismi regionali dalla irragionevole eurocrazia e dall'intorpidita e non sempre capace nostra burocrazia. Altro che snellimento delle procedure. (Antonio Ravidà, Sicilia, 10 marzo 2012, p. 23, Noi Oggi). ** Un «Piano B» per i debiti sovrani esiste. Ed è urgente che se ne parli, poiché il fragile accordo sull’unione bancaria raggiunto tra i governi a metà dicembre sta naufragando per la netta opposizione del Parlamento europeo. Ma di questo piano si discute solamente in riunioni semi-carbonare. Come mai? Presumibilmente perché non piace alla cosiddetta eurocrazia (cioè alla Commissione europea e alla Banca centrale europea) perché le toglierebbe il negoziato dalle mani per spostarlo altrove. (Giuseppe Pennisi, Avvenire, 5 febbraio 2014, p. 19, Economia & lavoro).","Tipo: Confissazione / Prefissoide/suffissoide, Formanti: euro- 2 [Relativo all'integrazione politica europea.], -crazia"
eurocrisi,sost,Situazione di grave incertezza dell’Unione europea.,"La situazione peggiorò ulteriormente perché l’élite sposò contro ogni evidenza la tesi secondo cui i problemi europei non derivavano dal disallineamento dei costi, bensì dallo sperpero delle finanze pubbliche, indicando come soluzione una rigida austerità, con il risultato di aggravare la depressione. Alcuni Paesi vittima dell’eurocrisi, come la Spagna, sono riusciti infine a riguadagnare faticosamente competitività. Altri invece no. (Paul Krugman, Repubblica, 23 maggio 2018, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], crisi"
eurocritico,sost,Chi o che è critico nei confronti delle politiche perseguite nel processo di integrazione dell'Unione europea.,"Questo sfondo spiega perché il caso Strauss-Khan venga visto come un'occasione possibile -- dal partito degli euro-critici su entrambi i lati del Pacifico -- per contestare vizi e difetti della rendita di posizione europea. E per scrollarsela di dosso alla guida del Fondo monetario. Qui entra in gioco, tuttavia, il peso della crisi greca, o più largamente della periferia dell'euro. (Marta Dassù, Stampa, 19 maggio 2011, p. 1, Prima pagina). ** «Io credo che l'umore negativo per la Fdp [Freie Demokratische Partei, Partito Liberal Democratico] valga a livello federale, non solo qui a Berlino. A livello nazionale hanno appena recuperato dal 3 al 5 per cento, ma è ben poco rispetto al 14 per cento quasi delle elezioni federali nel 2009. Non credo che in Germania ci sia potenziale per un partito eurocritico, o almeno sicuramente non nell'ordine di grandezza dei populisti in altri paesi europei» [Lorenz Maroldt, direttore di «Der Tagesspiegel», intervistato da A. T.]. (Repubblica, 19 settembre 2011, p. 19, Politica estera). ** Ora, è arrivato sugli scaffali anche il «candidato eurocritico». E il lancio di questo nuovo prodotto, targato Giorgia Meloni, potrebbe rivelarsi interessante per la Lega, per i grillini e anche per una parte di forzisti. «Scegliamo insieme una persona estranea al Palazzo e alla Troika»: è l’offerta di Giorgia. (M[ario] A[jello], Messaggero, 28 dicembre 2014, p. 5, Primo Piano). ** Il tutto viene poi condito da una campagna euro-critica. Tanto che prima del 30 aprile Renzi andrà a Bruxelles a tenere una manifestazione «stile primarie». Il refrain: «La politica economica dell'Europa è sbagliata, il fiscal compact è un errore. Va cambiato». (Alberto Gentili, Messaggero, 9 aprile 2017, p. 14, Primo Piano).","Tipo: Confissazione / Prefissoide, Formanti: euro- 2 [Relativo all'integrazione politica europea.], critico"
eurodeluso,sost,Chi esprime delusione nei confronti dell'evoluzione del processo di integrazione dell'Unione europea.,"[tit.] Gli italiani si scoprono eurodelusi / Per il 50% più svantaggi che benefici dalla moneta unica (Repubblica, 30 dicembre 2006, p. 21, Dossier).","Tipo: Confissazione / Prefissoide, Formanti: euro- 2 [Relativo all'integrazione politica europea.], deluso"
eurodifesa,sost,Difesa miltare comune tra gli stati membri dell'Unione europea.,"L'Europa è squilibrata, imperfetta e impopolare ma resta più che mai necessaria. Per riuscire a salvarla, a questo punto, bisogna correggerla, rifondarla. [...] Rimanere «soft», cioè potenza irrilevante sulla scena mondiale, o optare per l'hard power resuscitando il progetto di euro-difesa, tra l'altro oggi uno dei grandi volani della crescita economica civile, sapendo che la Nato non sarà per sempre e smettendo di annegare nella comoda illusione pacifista, espressione di una società imbelle e ricattabile? (Adriana Cerretelli, Sole 24 Ore, 4 febbraio 2014, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], difesa"
euroentusiasmo,sost,Forte slancio nei confronti dell'integrazione politica e economica degli Stati europei.,"Alla Farnesina arriva [Franco Frattini] un ex inquilino ma soprattutto uno stimato commissario europeo a Giustizia, Libertà e Sicurezza fresco di dimissioni. Grande dialogo con l'Europa, ma senza «euro-entusiasmi», con un giusto bilanciamento tra tradizione europeista dell'Italia e tutela degli interessi nazionali. (E. Fo., Giornale, 9 maggio 2008, p. 8, Il fatto). ** La novità è che le critiche di [Matteo] Renzi alle istituzioni dell’Unione si inseriscono su uno sfondo di offensiva generale contro Bruxelles: in particolare dal fronte dei Paesi orientali, passati dall’euroentusiasmo all’euroscetticismo. (Massimo Franco, Corriere della sera, 16 gennaio 2016, p. 5, Primo piano).","Tipo: Confissazione / Prefissoide, Formanti: euro- 2 [Relativo all'integrazione politica europea.], entusiasmo"
euroentusiasta,sost,Convinto sostenitore del processo di integrazione degli Stati europei.,"[Jacques] Chirac è stato tutto, e ogni volta con grande convinzione. Gollista negli anni '70, liberista reaganiano negli anni '80, criptosocialista (fu con la denuncia della «frattura sociale» che si fece eleggere nel '95, tagliando l'erba sotto i piedi a [Lionel] Jospin), eurocontro, euroscettico, euroentusiasta, eurorealista. (Antonella Cardone, Unità, 25 marzo 2006, p. 6, Oggi). ** Il legame fra l'Europa e la ricostituzione del centro in Italia può essere compreso solo se dell'Europa si è disposti a parlare senza retorica. L'Europa era e resta per noi il «vincolo esterno», quello che gli euroentusiasti di casa nostra vogliono sempre più stringente e gli euroscettici vogliono allentare. Noi non siamo, e forse non saremo mai, veri protagonisti, motori, come ogni tanto ci piace definirci, della costruzione europea. Sono le condizioni del Paese, la sua cultura politica, le sue feroci divisioni, a non permetterlo. (Angelo Panebianco, Corriere della sera, 10 febbraio 2013, p. 1, Prima pagina). ** Dietro la richiesta di passare dagli euroscettici dell’EFDD agli euroentusiasti dell’ALDE non c’è solo tutta la contraddizione di un Movimento in grado di costruire un perfetto sistema di comunicazione e consenso per cui qualsiasi cosa facciano sarà sempre dettata da colpe di altri, ma c’è una realtà molto più materiale e brutta da dire: la peggior politica politicante che hanno sempre sostenuto di combattere tra spremute di umanità e manifestazioni di auto-proclamata onestà. (Daniele Viotti, Unità, 14 gennaio 2017, p. 8).","Tipo: Confissazione / Prefissoide, Formanti: euro- 2 [Relativo all'integrazione politica europea.], euro- 3 [Relativo alla moneta Euro..], entusiasta"
euroeuforia,sost,Euforia generata dall'andamento positivo dell'Euro rispetto al dollaro.,"Dal primo governo Berlusconi nel '94 ad oggi, lo spread tricolore si è regalato una bella corsa sull'ottovolante. Oscillando dai + 675 punti del record di marzo '95 fino al minimo di -4 di Natale 1998, in piena euroeuforia. Poi -- dopo una bonaccia lunga quasi otto anni -- le danze sono ripartite a fine 2007. Prima con la crisi politica italiana, poi con l'inizio dei guai della Grecia, fino alle fibrillazioni da infarto degli ultimi giorni. (Ettore Livini, Repubblica, 14 novembre 2011, p. 13).","Tipo: Confissazione / Prefissoide, Formanti: euro- 3 [Relativo alla moneta Euro..], euforia"
eurofanatico,sost,Chi sostiene con gran forza il processo di integrazione dell'Unione europea e l'adozione di una moneta unica.,"Fra euroscettici ed eurofanatici c’è una «terza via». Ed è quella che propone la Fuci, la Federazione universitaria cattolica italiana: i problemi comunitari si risolvono imboccando una strada che «consenta ai popoli e alle persone un autentico sviluppo e di contribuire al bene comune», spiegano gli universitari cattolici. (G. Gamb., Avvenire, 24 maggio 2014, p. 9, Primo piano).","Tipo: Confissazione / Prefissoide, Formanti: euro- 2 [Relativo all'integrazione politica europea.], euro- 3 [Relativo alla moneta Euro..], fanatico"
eurofobico,sost,Chi o che manifesta timore e contrarietà nei confronti del processo di unificazione europea.,"anche a Downing Street è iniziata la campagna elettorale, per il 2015. Con un’unica preoccupazione: contenere quel 26% ottenuto a maggio dagli indipendentisti. Già, perché gli «eurofobici» -- come sono stati definiti -- del Ukip sono andati a caccia di voti proprio tra conservatori e neo-liberali. (Patrizia Albanese, Secolo XIX, 30 settembre 2013, p. 8, Dal Mondo). ** Matteo Renzi che scatena la guerra preventiva contro l’euroburocrazia di Bruxelles, che sbandiera l’orgoglio nazionale rivendicando una manovra che abbassa le tasse in conto deficit e non con uno spietato taglio delle spese come vorrebbe l’Europa, si intesta una battaglia che piace molto all’elettorato leghista eurofobico. (Pierluigi Battista, Corriere della sera, 17 ottobre 2015, p. 1, Prima pagina). ** Per fortuna, non c'è proprio un pontefice a Bruxelles, anche se ci sono cinque o sei «presidenti» che amano atteggiarsi da padri eterni. E per fortuna non c'è più un Enrico VIII che vuole la scissione a tutti costi (direi che gli eurofobici, quelli che vorrebbero uscire dall'Unione a tutti i costi) non sono più del 25% degli elettori. Ma quelli nel Regno Unito che vorrebbero una forte Riforma in senso pragmatico, moderno e liberale dell'Unione saranno intorno al 90-95%. (William Ward, Giornale, 19 febbraio 2016, p. 11, Attualità). ** Poco influenzabili dalle nostalgie imperiali degli eurofobici rese meno «old fashion» dal costante ricorso da parte di [Theresa] May ai presenti (e mai provati) effetti benefici della globalizzazione che renderebbero il Regno Unito una nazione capace di ricavarne vantaggi per nulla dimostrati dai fatti. (Roberto Bertinetti, Unità, 3 febbraio 2017, p. 7).","Tipo: Confissazione / Prefissoide, Formanti: euro- 2 [Relativo all'integrazione politica europea.], fobico"
euroforia,sost,"Euforia per il progetto dell'Euro come moneta unica europea e, successivamente, per l'avvio della sua circolazione.","La fine dell’ordine di Yalta, il declino dell’era americana, il tramonto dell’euroforia, l’ascesa di Pechino e la globalizzazione in tempo reale sono i veri temi dell’agenda contemporanea. (Mario Sechi, Tempo, 3 agosto 2011, p. 1, Prima pagina).","Tipo: Parola macedonia, Formanti: euro- 2 [Relativo all'integrazione politica europea.], euro- 3 [Relativo alla moneta Euro..], -foria"
eurogiudice,sost,Magistrato europeo.,"[tit.] Aiuti alle imprese con la sponda degli eurogiudici [testo] [...] Centrale, ancora una volta, l'obbligo di rinvio pregiudiziale, che precluderà decisioni sul merito senza l'intervento degli eurogiudici. Un vantaggio, questo, anche per le imprese destinatarie del provvedimento che le priva degli aiuti le quali prima di incorrere in questa misura potranno avvalersi dell'intervento della Corte Ue. (Marina Castellaneta, Sole 24 Ore, 3 ottobre 2011, p. 17, Politica e società). ** si dice che subito dopo l'estate, presumibilmente in settembre, anche gli eurogiudici diranno la loro sulla vicenda. (Francesco Cramer, Giornale, 19 aprile 2015, p. 7, Interni).","Tipo: Confissazione / Prefissoide, Formanti: euro- 2 [Relativo all'integrazione politica europea.], giudice"
eurogoverno,sost,Governo europeo.,"La decisione di rinunciare alla riunione straordinaria a Bruxelles -- era già stata fissata per oggi -- secondo fonti vicine all'Eurogoverno è la dimostrazione che non «esistevano più ostacoli di rilievo al via libera che poi è arrivato». (Marco Sodano, Stampa, 3 luglio 2011, p. 23, Economia). ** Nell’autunno scorso è iniziata la terza battaglia. Il governo ha di nuovo invocato la flessibilità, in base alla clausola degli investimenti. [...] La prospettiva di una nostra sconfitta, anche solo parziale, va messa in conto. La vera posta in gioco non è però l’esito di questa terza disputa, ma dell’intera partita sulla flessibilità e l’eurogoverno. (Corriere della sera, 31 gennaio 2016, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], governo"
Eurogruppo 1,sost,Gruppo di coordinamento tra i ministri dell'Economia e delle finanze degli Stati che hanno adottato l'Euro come moneta unica.,"Delle pressioni sull’euro se ne parlerà di sicuro ai due appuntamenti della prossima settimana; domani al vertice dell’Eurogruppo e martedì all’Ecofin. I due incontri clou saranno preceduti da una cena prevista per stasera tra i leader Ue e il presidente della Bce Jean Claude Trichet. (Laura Della Pasqua, Tempo, 5 dicembre 2010, p. 4, Primo Piano). ** «L’Eurogruppo non ha gli elementi necessari per sbloccare gli aiuti alla Grecia oggi» ha spiegato il presidente dell’Eurogruppo, Jean-Claude Juncker, ieri, al termine della riunione che ha posto nuove condizioni ad Atene per ottenere gli aiuti da 130 miliardi di euro previsti dal secondo piano salva-Grecia. (Osservatore romano, 11 febbraio 2012, p. 1, Prima pagina). ** «La Germania non vuole un’Europa germanica. È un nonsense: la prospettiva di Berlino è sinonimo di Ue. Se l’Europa rimane debole com’è ora non ha futuro. La verità è che un consenso a 27 è sempre più difficile. Per questo è essenziale che il cuore, cioè l’Eurogruppo, sia stabile e si rafforzi. Con la moneta unica abbiamo fatto un passo decisivo verso l’integrazione: ora si tratta di fare il salto successivo, quello della corresponsabilità dei rischi. Ma questa non è l’Europa germanica» [Joschka Fischer intervistato da Paolo Valentino]. (Corriere della sera, 11 febbraio 2017, p. 1, Prima pagina).","Tipo: Confissazione / Prefissoide, Formanti: euro- 3 [Relativo alla moneta Euro..], gruppo"
eurogruppo 2,sost,Gruppo politico rappresentato nel Parlamento europeo.,"«Ma chi è 'sto Juncker? Me pare 'no yogurt», ha suggerito Alessandra Mussolini del presidente dell'eurogruppo popolare. «La politica non è mai scesa così in basso», ha commentato il povero Clemente Mastella. (Mattia Feltri, Stampa, 23 marzo 2008, p. 12, Interno).","Tipo: Confissazione / Prefissoide, Formanti: euro- 2 [Relativo all'integrazione politica europea.], gruppo"
Eurojust,sost,"Struttura europea non dotata di statuto comunitario, formata da magistrati nazionali che hanno il compito di coordinare le indagini in corso negli Stati membri, senza potere diretto d'incriminazione.","[tit.] Da Eurojust confische più rapide [testo] Eurojust marcia veloce. Nel 2011 l'organismo europeo impegnato nella cooperazione penale tra Stati si è occupato di 1.441 casi transfrontalieri a fronte dei 202 del 2002. Un dato che evidenzia il successo ormai consolidato di Eurojust come risulta dal X rapporto annuale approvato dal Consiglio Ue il 24 aprile relativo all'attività nel 2011. (Marina Castellaneta, Sole 24 Ore, 6 maggio 2012, p. 19, Norme e Tributi). ** come outsider figura Franco Lo Voi, rappresentante italiano in Eurojust che ha dalla sua l'età, perché essendo più giovane degli altri può assicurare otto anni di gestione della Procura più difficile d'Italia assieme a quella di Milano. (Tony Zermo, Sicilia, 15 novembre 2014, p. 22, Noi Oggi).","Tipo: Prestito / Inglese, Formanti: euro- 2 ENG (inglese), justice (inglese)"
euromediterraneo,agg,Relativo agli Stati europei che si affacciano sul bacino del Mediterraneo.,"«L'Europa non potrà avere un grande futuro se non si lega all'Africa e non crea un grande mercato economico e politico nell'area euromediterranea» ha detto recentemente il sottosegretario agli Esteri Stefania Craxi a Washington in un convegno sulle sfide future della governance globale organizzato dalla Farnesina. (Sole 24 Ore, 6 ottobre 2010, p. 19). ** La presidente della Camera Laura Boldrini è intervenuta ieri a Marsiglia, al vertice dei presidenti dei Parlamenti dell'Unione per il Mediterraneo […] «Il nostro mare comune custodisce i corpi e le speranze di molti. Dobbiamo dare risposte concrete -- ha proseguito -- e per questo serve una banca, una banca euromediterranea sul modello della Bers, che favorisca lo sviluppo e non costringa i giovani a lasciare i loro Paesi». (Sicilia, 8 aprile 2013, p. 4, I Fatti). ** Con i suoi 145 mila dipendenti (un numero invariato nonostante la caduta tendenziale dela corrispondenza), in campo internazionale Poste ha ulteriormente ampliato il perimetro di collaborazioni, consolidando il ruolo di advisor tecnologico di numerosi operatori postali stranieri. Attualmente sono 25 le partnership con altri Paesi. Le più rilevanti riguardano le collaborazioni con gli operatori brasiliano, russo e cinese per il lancio di servizi innovativi di telefonia mobile, posta ibrida ed e-commerce e progetti di sviluppo di piattaforme per carte di pagamento e scambi commerciali nella regione euro-mediterranea. (L. Ra., Messaggero, 27 marzo 2014, p. 21, Economia). ** Ha fatto strage di umanità, [Mohamed Lahouaiej] Boulhel. A Nizza, di nuovo in terra francese e stavolta anche profondamente euromediterranea. (Marco Tarquinio, Avvenire, 16 luglio 2016, p. 1, Prima pagina).","Tipo: Confissazione / Prefissoide, Formanti: euro- 1 [Relativo al continente europeo.], mediterraneo"
euronorevole,sost,Deputato al Parlamento europeo.,"[Giorgio] Napolitano ha voluto avvisare gli eurodeputati italiani di non trasformare il Parlamento Ue in «cassa di risonanza» delle polemiche di casa nostra. Un invito, quello del Colle, che tutti hanno letto come messaggio diretto alla pattuglia di euroonorevoli targati Idv. (Francesco Cramer, Giornale, 27 settembre 2009, p. 5, Il Fatto).","Tipo: Confissazione / Prefissoide, Formanti: euro- 2 [Relativo all'integrazione politica europea.], onorevole"
europalazzo,sost,Sede del potere e delle decisioni politiche relative all'Unione europea.,"altrettanta onestà e umiltà dovrebbe indurre oggi i dirigenti delle 27 nazioni e degli «europalazzi» a soffermarsi sui guasti prodotti, prima nelle rispettive patrie e poi nel cuore del governo comunitario, da tante decisioni improntate a egoismi personali e di parte, dal ricorso sistematico alla spregiudicatezza e alla sopraffazione nell’azione pubblica. (Gianfranco Marcelli, Avvenire, 25 marzo 2017, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], palazzo"
Europanto,sost,Lingua ibrida ottenuta dall'incrocio di elementi delle diverse lingue europee.,"«L'estupor di un poème è as,teptare la vigilia con la tagà di un apò mechanès theòs: gedogen la välvilja come la Bild della serendipity». Potrebbe essere l'inizio di un racconto in europanto -- la lingua artificiale inventata nel 1996 dallo scrittore e traduttore Diego Marani -- e invece è solo un collage delle dieci parole che saranno presentate quest'anno al Festivaletteratura di Mantova nell'ambito della rassegna intitolata «Vocabolario europeo» (Välvilja «benevolenza», ad esempio, è la parola scelta da Bjorn Larsson: come si dice nella sua definizione, «una delle parole più generose e solidali della lingua svedese»). (Giuseppe Antonelli, Sole 24 Ore, 4 settembre 2011, p. 32, Domenicale).","Tipo: Parola macedonia, Formanti: europeo, esperanto"
europartito,sost,Partito politico europeo.,"Senza un accordo tra i due europartiti della ex maggioranza, [Antonio] Tajani e [Gianni] Pittella avrebbero difficoltà a vincere la corsa. Il gioco di veti incrociati potrebbe far emergere l’ex premier belga Guy Verhofstadt, leader degli euroliberali, che nella prima parte della legislatura hanno appoggiato l’asse tra Ppe e S & D. (Ivo Caizzi, Corriere della sera, 14 dicembre 2016, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], partito"
europeo-continentale,agg,Dell'Europa continentale.,"Nella franca e dura discussione avuta poco tempo fa col premier britannico [Gordon] Brown, Angela Merkel ha difeso una concezione umanistica, profondamente europeo-continentale, dell’economia, della gestione delle sue crisi e dell’interesse delle categorie socialmente più minacciate. Il disaccordo su alcune singole misure non può misconoscere questo dato di fatto. (Claudio Magris, Corriere della sera, 12 ottobre 2009, p. 12, Idee & opinioni).","Tipo: Composizione / Aggettivo+aggettivo, Formanti: europeo, continentale"
europolitico,sost,Uomo politico degli stati membri dell'Unione europea che svolge la sua attività in sede comunitaria.,"Ancora una volta i politici europei sono stati sensibili alle ragioni di un non ben precisato «popolo del web»: dietro le quali stanno i ben più precisi interessi di chi vuole continuare a guadagnare senza investire, lucrando sulla proprietà intellettuale degli altri. […] In effetti stupisce sentire gli euro-politici riempirsi la bocca di parole come «politiche culturali», «occupazione» e poi smentirsi così platealmente nella rincorsa al neopopulismo. (Edoardo Segantini, Corriere della sera, 5 luglio 2012, p. 43, Idee & opinioni).","Tipo: Confissazione / Prefissoide, Formanti: euro- 2 [Relativo all'integrazione politica europea.], politico"
europoltrona,sost,Carica di prestigio nelle istituzioni dell'Unione europea.,"Prima si è fatta candidare promettendo che se eletta avrebbe lasciato il seggio. Poi, una volta eletta, non ha mollato l'europoltrona suscitando un vespaio. E adesso volta le spalle al partito che le ha dato il seggio, l'Altra Europa per Tsipras. Ma, ovviamente, senza lasciare lo scranno. Et voilà, l'ennesima giravolta di Barbara Spinelli è servita. (Giornale, 12 maggio 2015, p. 6, Interni).","Tipo: Confissazione / Prefissoide, Formanti: euro- 2 [Relativo all'integrazione politica europea.], poltrona"
europopolare,sost,Chi o che si riconosce nei parlamentari europei che aderiscono al gruppo del Partito popolare europeo.,"Una vittoria di [Antonio] Tajani imporrebbe di fatto il ricambio con un eurosocialista non italiano alla presidenza del Consiglio dei governi o della Commissione europea, guidati rispettivamente dal polacco Donald Tusk e dal lussemburghese Jean-Claude Juncker, entrambi europopolari. (Ivo Caizzi, Corriere della sera, 14 dicembre 2016, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], popolare 2 [s. m. e f.]"
eurorealismo,sost,Realismo nell'affrontare i problemi connessi con il processo di integrazione europea.,"Le sue [di Jean-Claude Juncker] attese poco rassicuranti sull’anno che viene non riposano sull’euroscetticismo modaiolo. Al contrario. Sono il frutto di un euro-realismo che, appunto, non può chiudere gli occhi di fronte alla realtà di un’Europa sempre più sotto stress, assediata da crisi multiple, interne ed esterne, tutte di difficile soluzione perché si aggrovigliano tra loro come il nodo di Gordio e senza che in giro si veda un Alessandro. (Adriana Cerretelli, Sole 24 Ore, 28 dicembre 2015, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], realismo"
eurorealista,sost,Chi o che affronta con realismo i problemi connessi con il processo di integrazione europea.,"Ancora dopo la pesante sconfitta del partito alle regionali dello scorso ottobre [Mirek] Topolánek non aveva mollato, anche in previsione dell’impegno europeo che avrebbe fatto da collante per una coalizione in pezzi. Gli alleati erano pronti a usare qualsiasi pretesto pur di consumare le faide interne, dalle divergenze sul Trattato di Lisbona (non ancora ratificato, sostenuto dall’«eurorealista» Topolanek ma non dall’«eurodissidente» [Václav] Klaus) a quelle sullo scudo Usa (ormai ridotto a un miraggio) agli scandali. (Maria Serena Natale, Corriere della sera, 27 marzo 2009, p. 17, Esteri).","Tipo: Confissazione / Prefissoide, Formanti: euro- 2 [Relativo all'integrazione politica europea.], realista"
euroregione,sost,Regione europea.,"Obiettivo politico, le elezioni: «La Lega deve diventare il partito egemone al Nord». E così, via con le proposte: dall'euroregione del Nord al taglio di «un milione di dipendenti pubblici nelle Regioni non virtuose», dal commissariamento delle banche che non sostengono le imprese nell'accesso al credito ai contratti territoriali, fino alla riforma delle pensioni su base regionale. (Marco Cremonesi, Corriere della sera, 30 settembre 2012, p. 10, Politica). ** [tit.] La Sicilia dell'autonomia centro dell'euroregione mediterranea [testo] […] Le esperienze finora fatte stanno a indicare che i modelli organizzativi possono essere i più diversi, fermo restando i principi secondo in base ai quali la identità delle euroregioni è separata da quella degli Stati di appartenenza dei diversi soggetti membri pur essendo la euro regione sprovvista di personalità giuridica di diritto internazionale. (Salvo Andò, Sicilia, 11 aprile 2013, p. 17, Noi Oggi).","Tipo: Confissazione / Prefissoide, Formanti: euro- 2 [Relativo all'integrazione politica europea.], regione"
euroretorica,sost,Slancio eccessivo e ridondante nei confronti delle questioni europee.,"[tit.] Più Europa ma senza l'euro-retorica [testo] […] L'Europa complessivamente intesa procede con una navigazione a vista. Lo si sapeva già. Da tempo, anche se pochi l'ammettevano, preferendo rifugiarsi sotto il comodo ombrello dell'euro-retorica: chi ricorda il fatto che la Francia, in vista del varo del Trattato di Lisbona (dicembre 2007), impose la cancellazione del richiamo alla «concorrenza»? Un esempio tra decine di altri strappi centrifughi. Pericolosi per alcuni, inevitabili per altri. (Guido Gentili, Sole 24 Ore, 3 marzo 2009, p. 12, Commenti e Inchieste).","Tipo: Confissazione / Prefissoide, Formanti: euro- 2 [Relativo all'integrazione politica europea.], retorica"
eurorisparmiatore,sost,Risparmiatore in Euro.,"L'euro-risparmiatore che compra asset in dollari, e può contare su un cambio fra 1,25-1,30 (figuriamoci a 1,40), ottiene di più. Siano titoli, immobili, beni o servizi. Con un buon cambio anche una casa all'estero diventa uno sfizio abbordabile e molti italiani hanno infatti acquistato (tipica la casa a Miami) attratti dal vantaggio del cambio. (Paolo Zucca, Sole 24 Ore, 19 giugno 2012, p. 2, Primo Piano).","Tipo: Confissazione / Prefissoide, Formanti: euro- 3 [Relativo alla moneta Euro..], risparmiatore"
euroritenuta,sost,Ritenuta fiscale operata alla fonte negli Stati membri dell'Unione europea.,"La lotta all'evasione fiscale continuerà: all'Agenzia delle Entrate e della Guardia di Finanza, «i due pilastri», si affiancheranno i Comuni. E su scala europea l'Italia porterà avanti il dibattito sulla scarsa efficacia dell'euroritenuta. (Isabella Bufacchi, Sole 24 Ore, 28 gennaio 2010, p. 5, Telefisco 2010).","Tipo: Confissazione / Prefissoide, Formanti: euro- 2 [Relativo all'integrazione politica europea.], ritenuta"
eurosciopero,sost,Sciopero che interessa specifiche categorie di lavoratori degli stati membri dell'Unione europea.,"Botte da orbi, accessi bloccati, camionisti che improvvisano pic nic a bordo strada, automobili incolonnate costrette a procedere con fatica nell'eurosciopero dei Tir. (Marco Sodano, Stampa, 10 giugno 2008, p. 26, Economia).","Tipo: Confissazione / Prefissoide, Formanti: euro- 2 [Relativo all'integrazione politica europea.], sciopero"
eurosclerosi,sost,"Mancanza di flessibilità, incapacità di adattamento delle politiche e degli organismi europei a realtà in continua evoluzione.","Oggi, dopo che i numeri hanno certificato una generalizzata «eurosclerosi», nessuno teorizza più la necessità di rimanere entro i limiti in cui è stata tenuta la politica del risanamento e del rigore di bilancio. Una disciplina che -- per lui [Giorgio Napolitano] -- non va certo abbandonata, ma neppure divinizzata come l’unico criterio ordinatore. Ora, fissare regole meno rigide e una road map tale da consentire una sensata flessibilità, è compito della nuova Commissione. (Marzio Breda, Corriere della sera, 17 agosto 2014, p. 1, Prima pagina).","Tipo: Confissazione / Prefissoide, Formanti: euro- 2 [Relativo all'integrazione politica europea.], sclerosi"
eurosistema,sost,Sistema dell'economia e della finanza basato sull'Euro.,"se si considerano i problemi strutturali della nostra economia, assolutamente preesistenti sia all'attuale crisi europea da eccesso di debito e credibilità dell'eurosistema, sia alla crisi finanziaria mondiale scoppiata nel 2007, allora si vedrà che sono ben altro tipo di politiche ciò di cui abbiamo bisogno. O meglio, insieme a liberalizzazioni e mercato del lavoro -- che sono pre-condizioni perché l'economia funzioni -- bisogna immaginare grandi investimenti tesi a creare un nuovo modello di sviluppo, assodato che quello fin qui seguito è obsoleto e che gli unici a salvarsi sono quei pezzi di industria manifatturiera (pochi) che si sono internazionalizzati. (Enrico Cisnetto, Messaggero, 18 marzo 2012, p. 19, Economia). ** Il Pil dell'Italia scenderà dell'1% nel 2013 ma «la recessione potrebbe avere fine nella seconda parte dell'anno». Questa la stima della Banca d'Italia che nel suo Bollettino economico rivede al ribasso le previsioni per l'anno in corso (da -0,2 a -1%) […] Le condizioni attuali, infatti, restano ancora tese. Nel 2012 «hanno beneficiato della graduale rimozione dei vincoli di liquidità che gravavano sulle banche italiane, anche grazie alle politiche attuate dall'Eurosistema», (L[aura] D[ella[ P[asqua], Tempo, 19 gennaio 2013, p. 7, Primo Piano). ** La Corte di giustizia europea è stata chiamata a giudicare la politica monetaria annunciata -- ma mai messa in atto -- dalla Bce il 6 settembre 2012. Quel giorno la Bce aveva comunicato la volontà di mettere in atto operazioni monetarie di natura straordinaria -- denominate Omt -- utilizzando il mercato secondario dei titoli sovrani dell’Euro-sistema. (Donato Masciandaro, Sole 24 Ore, 17 giugno 2015, p. 1, Prima pagina).","Tipo: Confissazione / Prefissoide, Formanti: euro- 3 [Relativo alla moneta Euro..], sistema"
Eurotower,sost,"Per metonimia topografica, la Banca centrale europea, che ha la sua sede nell'Eurotower di Francoforte.","Le banche irlandesi hanno assorbito da sole un quarto della liquidità riversata sull'area euro dall'Eurotower. (Sicilia, 22 novembre 2010, p. 10, Economia). ** [Mario] Draghi parla per l’ultima volta al gotha bancario italiano, e di riflesso ai decisori politici. Poi partirà verso la Eurotower. (Filippo Caleri, Tempo, 31 maggio 2011, p. 6, Primo Piano). ** Il banchiere centrale italiano ha chiarito che «noi (in Bce) proteggiamo la nostra indipendenza», e attraverso quest'ultima Eurotower protegge anche l'obiettivo principale, la lotta all'inflazione. Draghi ha tenuto a sottolineare il rispetto dei due pilastri dei banchieri centrali europei, ereditati dalla tedesca Bundesbank. Fedele a questi principi il Consiglio direttivo ha «disegnato il programma Omt in modo che queste decisioni non possano mai essere dominate dalle politiche di bilancio» dei governi. (Marika de Feo, Corriere della sera, 28 febbraio 2013, p. 12, Primo Piano). ** Mario Draghi usa una metafora parecchio tradizionale per rilanciare quella che chiama la dottrina dell'Eurotower per un consolidamento amico della crescita. (Marco Zatterin, Stampa, 4 marzo 2014, p. 19, Economia e Finanza). ** [Angela] Merkel arriva a Firenze nel giorno del via libera dell’Eurotower al Quantitative Easing. E tiene a puntualizzare, già prima che parli Draghi, che qualunque siano le decisioni della Banca Centrale Europea «i politici non devono distrarsi dal prendere i passi necessari per assicurare la ripresa»: (Emilia Patta, Sole 24 Ore, 23 gennaio 2015, p. 10).","Tipo: Metonimia, Formanti: euro- 2 ENG (inglese), tower (inglese)"
eurovertice,sost,Incontro di alto livello tra i rappresentanti degli stati membri dell'Unione Europea.,"Altri segnali positivi sono poi arrivati dalla manovra economica che sembra avviarsi a una rapida approvazione e dall’euro-vertice straordinario in programma venerdì prossimo e dal quale arriveranno strategie e annunci stabilizzanti. (Filippo Caleri, Tempo, 13 luglio 2011, p. 2, Primo Piano). ** [tit.] Consiglio Europeo / Nuova proposta all’Eurovertice / Favorire i rimpatri volontari dalla Libia (Avvenire, 14 dicembre 2016, p. 12, Attualità).","Tipo: Confissazione / Prefissoide, Formanti: euro- 2 [Relativo all'integrazione politica europea.], vertice"
evo-devo,loc nom,Biologia evolutiva dello sviluppo; relativo allo sviluppo evoluzionistico; con particolare riferimento allo studio dell'evoluzione delle specie animali.,"Inoltre le sue [di Edward M. De Robertis] scoperte hanno permesso la fondazione di una nuova disciplina scientifica dell'evoluzione e dello sviluppo, denominata evo-devo, abbraviazione di evolutionary developmental biology (biologia evolutiva dello sviluppo). (Osservatore romano, 11 ottobre 2009, p. 8). ** È la disciplina che completa il neo-darwinismo, si chiama biologia evoluzionistica dello sviluppo (in sigla evo-devo) e, per una volta, l’Europa ha aperto la strada agli studi in questo rivoluzionario settore. Trascinata anche dai lavori e dalla visione di uno scienziato italiano. Nel 1999 l’editoriale del primo numero di «Evolution and Development» (evoluzione e sviluppo), provando a definire l’evo-devo, parlava di una «strana disciplina... fluida e sintetica». Nel 2005 si tenne il primo convegno europeo, promosso appunto da Alessandro Minelli (Università di Padova), che si svolse a Venezia. (Massimo Piattelli Palmarini, Corriere della sera, 5 aprile 2015, p. 23, Cronaca).","Tipo: Prestito / Inglese, Formanti: evolutionary (inglese), developmental (inglese)"
exit-plan,loc nom,Strategia d'uscita.,"Noi siamo a Nassiriya soltanto per ragioni politiche che consentono a [George W.] Bush di mantenere la facciata del multilateralismo e a [Silvio] Berlusconi di sostenere l'esistenza di un rapporto preferenziale tra Usa e Italia e quindi di una crescente importanza del nostro Paese sulla scena internazionale. Dunque a settembre non esisteranno le condizioni per iniziare l'exit plan che esiste solo nella testa di Berlusconi. (Eugenio Scalfari, Repubblica, 20 marzo 2005, p. 1, Prima pagina).","Tipo: Prestito / Inglese, Formanti: exit (inglese), plan (inglese)"
exit-strategy,loc nom,Srategia d'uscita; soluzione strategica di una situazione problematica o imbarazzante.,"I cablogrammi sul nostro Paese coprono un arco di tempo di sei anni ma non sono tantissimi. […] Ci sono […] i rapporti del 2006 sull’exit strategy del governo Prodi da Nassiriya e i contatti per le operazioni «combat» che l’esecutivo di centrosinistra autorizzò in Afghanistan. (Maurizio Piccirilli, Tempo, 28 novembre 2010, p. 2, Primo Piano). ** Con [Sabino] Cassese, [Pier Luigi] Bersani si precostituirebbe un'exit-strategy, ecco perché ne ha fatto cenno l'altra sera a [Mario] Monti. Il premier uscente però vuole che sul Quirinale ci sia una «scelta condivisa» con il Pdl, e la reazione istintiva di Berlusconi all'ascolto di quel nome non è stata entusiastica: «Cassese chi? Quello che ha lavorato per bocciare il lodo Alfano?». (Francesco Verderami, Corriere della sera, 17 aprile 2013, p. 9, Primo Piano). ** Autosospensioni dal Pd in consiglio comunale, abbandoni di capigruppo, il cda di uno dei principali enti museali romani che si dimette accusando il sindaco di non mantenere gli impegni, assessori in uscita: attorno al sindaco Ignazio Marino il terreno continua a franare. Mentre Palazzo Chigi e gran parte del Pd non fanno mistero di lavorare ad una exit strategy che porti al commissariamento del Comune. (Laura Cesaretti, Giornale, 24 giugno 2015, p. 11, Interni).","Tipo: Prestito / Inglese, Formanti: exit (inglese), strategy (inglese)"
extension,sost,Allungamento dei capelli con l'aggiunta di ciocche artificiali o naturali.,"[Aldo] Coppola è, da sempre, contrario alle extension, quindi anche alla frangia finta. Perché? «Chi ha voglia di infilare le mani fra i capelli deve trovarvi cura, setosità, forza, non finzione». (P[aola] An[cora], Messaggero, 19 giugno 2011, p. 16, Cronache). ** «No» categorico ai boccoli. Dice ancora [Sergio] Valente. E no alle extension a tutti i costi. (Katia Perrini, Tempo, 6 giugno 2013, p. 17, Omnibus Tendenze).","Tipo: Prestito / Inglese, Formanti: extension (inglese)"
extimità,sost,"Esteriorità, pubblicizzazione della parte più intima di sé.","Nel periodo dei cuoricini e delle rose rosse, le coppie scoppiano e gli amori (celebri) finiti male superano le new entry. E' una tendenza inarrestabile. E', con un felice neologismo del sessuologo Willy Pasini «il trionfo dell'extimità». Si dà spettacolo di sé, «si brucia tutto nella rappresentazione», spiega nel saggio «La riscoperta dell'intimità», appena uscito da Mondadori: la seduzione iniziale non basta per andare avanti. (Roselina Salemi, Stampa, 13 febbraio 2009, p. 27, Cronache Italiane).","Tipo: Adattamento, Formanti: extimité (francese)"
extracosto,sost,Costo aggiuntivo rispetto a una stima media o prevista.,"La risposta adeguata è rappresentata dal decreto Bindi che ha accolto l'esigenza di determinare la quota di extra-costo da riconoscere all'azienda ospedaliera universitaria in ragione della funzione anche didattica e di ricerca. (Antonio Troisi, Europa, 19 agosto 2010, p. 6). ** Ieri lo spread, la differenza tra il rendimento offerto dal titolo di Stato italiano decennale e l’omologo tedesco, il Bund, ha superato quota 300. In parole semplici significa che il rendimento raggiunto dal bond italiano era superiore del 3% rispetto a quello di Berlino. Attenzione non è una bella notizia. Sì perché a conti fatti comporta un ulteriore extracosto per il bilancio pubblico italiano già vessato da oltre 1800 miliardi di euro di debiti. (Filippo Caleri, Tempo, 12 luglio 2011, p. 2, Primo Piano). ** Si ha un bel dire che i servizi pubblici ai cittadini devono essere garantiti e non compressi, questo è ovviamente doveroso. Ma è un dato di fatto che gran parte degli extra-costi e degli sprechi messi in evidenza dal CsC [Centro studi Confindustria] e dalla Uil vengono non solo dallo Stato centrale ma anche dalle amministrazioni territoriali, che non possono solo atteggiarsi a «vittime» del rigore. (Marco Fortis, Messaggero, 28 dicembre 2013, p. 1, Prima pagina). ** [tit.] Via libera al piano di rientro / Riconosciuti gli extracosti [testo] […] Sprechi tagliati per 450 milioni di euro, 110 per gli extracosti sostenuti da Roma Capitale, 240 milioni l’anno da trasferire al Campidoglio per il trasporto pubblico locale: questi i numeri del piano. L’approvazione «istituzionale» arriverà poi a settembre con un decreto del Presidente del consiglio dei ministri. (Val[eria] C[ostantini], Corriere della sera, 9 agosto 2014, Cronaca di Roma, p. 2).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], costo"
extradeficit,sost,Ammanco di bilancio non prevedibile.,"Anche un altro pacchetto di emendamenti è stato approvato dall'Aula del Senato, in aggiunta ai correttivi già votati in Commissione. Primo fra tutti quello congiunto Pd-Pdl che precisa i compiti assegnati a Bondi sul versante delle regioni con piani di rientro di extra-deficit nella sanità: il super-commissario potrà intervenire direttamente soltanto sulla spesa sanitaria e non su tutti i capitoli di bilancio. (Marco Rogari, Sole 24 Ore, 7 giugno 2012, p. 5, L'agenda per la crescita). ** i tecnici del presidente Jean-Claude Juncker intendono sapere se Roma vuol tenere la barra dritta e come intende pagare quella decina di miliardi (come minimo) da garantire ai pensionati senza fare extradeficit e continuando a rispettare il Fiscal Compact «ammorbidito». (Gian Maria De Francesco, Giornale, 9 maggio 2015, p. 3, Il Fatto). ** Un extra deficit temporaneo può essere salutare se si privilegiano gli investimenti e non si ingrossa la spesa improduttiva. Ma questa visione antipaticamente austera non sembra animare i propositi dei fautori delle briglie sciolte. Prima di Maastricht nessuno si preoccupava della crescita impetuosa del debito. Si emettevano Bot e via. (Ferruccio de Bortoli, Corriere della sera, 5 febbraio 2017, p. 1, Prima pagina).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], deficit (cinese)"
extradividendo,sost,"Dividendo che deriva da un introito straordinario, distribuito tra gli azionisti in aggiunta a quello risultante dall'utile ordinario.","Un aumento di capitale così modesto (circa 70 milioni) e non accompagnato a un progetto di sviluppo industriale sembra piuttosto una strada per arrivare a un extra-dividendo per i soci (Comune di Milano in primis), che la premessa migliore per il successo di una quotazione, dicono i consulenti. (Roberta Amoruso, Messaggero, 21 ottobre 2012, p. 21, Economia).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], dividendo"
extra-establishment,agg,Esterno ai gruppi e alle logiche del potere consolidato.,"Secondo [Lodovico] Festa la spiegazione dell’ultima svolta berlusconiana sta nelle sue caratteristiche di «imprenditore extra establishment» da un lato e dall’altro di «leader politico senza una forza politica compiuta alle spalle». (Foglio, 26 aprile 2007, p. 1, Prima pagina).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], establishment (inglese)"
extrafamiliare,agg,Al di fuori dell'ambito familiare.,"Ha preso il via ieri nell'area ossolana «Ciao... io esco», il progetto che permetterà ad alcuni disabili di realizzare delle esperienze extrafamiliari, consentendo loro di conquistare maggior autonomia. (Stampa, 17 febbraio 2007, Novara, p. 62).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], familiare"
extragettito,sost,Eccedenza registrata rispetto all'introito tributario previsto.,"[Tommaso] Padoa-Schioppa, che una settimana fa ancora parlava del 2008 come data in cui decidere come impiegare l'extragettito (eventualmente con la Finanziaria 2009), ha cambiato opinione? Difficile immaginarlo. (Paolo Baroni, Stampa, 26 febbraio 2007, p. 2, Interno). ** Ora però lo scenario sta cambiando e potrebbe addirittura farsi largo l'ipotesi di una modifica di destinazione, facendo confluire l'extragettito dell'asta per le frequenze in misure del decreto sviluppo (non necessariamente per tlc e tv) che sarebbero altrimenti bloccate dalla mancanza di risorse. Infrastrutture, ricerca, misure a sostegno delle imprese: il menu potrebbe essere vario. (Carmine Fotina, Sole 24 Ore, 11 ottobre 2011, p. 23). ** [Pier Ferdinando] Casini fa proprie le parole del premier; ribadisce che «se ci fosse meno evasione ci sarebbe una pressione fiscale più compatibile per tutti. Per cui la prima cosa è la lotta all'evasione fiscale. La seconda, se dalla lotta all'evasione si avrà un extragettito e se la ripresa dell’economia funzionerà, ci sarà un alleggerimento della pressione fiscale sulle famglie e sulle imprese». (Laura Della Pasqua, Tempo, 6 maggio 2012, p. 2, Primo Piano). ** [tit.] Quasi 6 miliardi di entrate tributarie / Timidi segnali di ripresa e un cauto ottimismo sull'extragettito nei primi sei mesi dell'anno [testo] Il Tesoro registra quasi 6 miliardi in più di entrate nei primi 6 mesi dell'anno. E riparte la discussione sul tesoretto, più tecnicamente sull'extragettito. (Sicilia, 6 agosto 2013, p. 9, Economia & finanza). ** Lo scorso anno Viale Mazzini ha incassato dal canone 1,680 miliardi di euro. Tutto quello che entrerà in più nelle casse della Tv pubblica, il cossiddetto extragettito, resterà per il 66 per cento nelle casse della Rai, mentre per il restante 33% andrà a coprire in parte l'abolizione delle tasse sulla prima casa. (A. Bas., Messaggero, 27 novembre 2016, p. 18, Economia).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], gettito"
extragiuridico,agg,Che è al di fuori dell'ambito giuridico.,"Naturalmente, non c'è da nascondersi le molte ragioni -- per così dire extra-giuridiche -- che possono aver spinto i tre membri dell'High Court a sostenere che la Brexit debba essere decisa, nei tempi e nelle modalità, attraverso un passaggio parlamentare. (Alessandro Campi, Messaggero, 4 novembre 2016, p. 1, Prima pagina).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], giuridico"
extraistituzionale,agg,"Che avviene al di fuori delle istituzioni, che non ne fa parte.","Parte male, dopo il raduno di Brescia, il conclave del governo all'abbazia di Spineto. Letta ribadisce che potrebbe lasciare, che non intende far andare avanti il governo «a tutti i costi». E alla fine arriva il compromesso: i ministri non andaranno più in piazza o in tv per scopi extra-istituzionali, ma solo fino alle amministrative di giugno. (Sicilia, 13 maggio 2013, p. 1, Prima pagina).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], istituzionale"
extralberghiero,agg,"Che è al di fuori degli alberghi, con particolare riferimento a strutture di altro tipo destinate ad alloggiare turisti.","il turismo nel Lazio deve passare soprattutto per il contrasto all'abusivismo e in un regime di tutela del turista. Solo così può attrarre e conquistare un suo pubblico, offrendo una valida alternativa al monopolio turistico della Capitale. Della serie, qualità e legalità. Ne è convinto il presidente della Regione Lazio Nicola Zingaretti che ha messo «riconoscimento e trasparenza delle strutture ricettive extra-alberghiere» tra i punti chiave del nuovo piano di promozione del territorio, (Laura Larcan, Messaggero, 21 dicembre 2016, p. 51, Cronaca di Roma).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], alberghiero"
extramoenia,sost,"Prestazione professionale resa al di fuori della struttura di appartenenza di un professionista, abitualmente un medico; che avviene al di fuori della struttura di appartenenza.","Sospetta Amir Kol, cardiologo del San Filippo Neri a Roma, leader di Umex (Unione medici in extramoenia, la minoranza, circa il 10%): «L'invenzione dell'intramoenia fuori le mura ha consentito a molti colleghi di lavorare nei loro studi continuando a percepire l'indennità di esclusiva, anche 700 euro al mese. Le aziende hanno tratto da questo meccanismo grande utilità perché prelevano ai dipendenti il 13% del fatturato a costo zero, senza investimenti». (Margherita De Bac, Corriere della sera, 20 febbraio 2012, p. 18, Cronache).","Tipo: Prestito / Latino, Formanti: extra- 1 (latino) [Fuori di, estraneo, esterno, anomalo.], moenia (latino)"
extraordinary rendition,loc nom,"Procedura extra-giudiziale che consiste nella consegna di presunti terroristi a Paesi amici del governo statunitense, perché possano provvedere al loro interrogatorio e alla detenzione.","Gli Stati Uniti si sono dotati in tempo record di un valido apparato antiterrorismo, che ha protetto loro ma non solo loro da nuovi e peggiori attacchi: il Patriot Act, le extraordinary rendition, le detenzioni preventive, il campo prigionia di Guantanamo. (Maria G. Maglie, Libero, 11 settembre 2011, p. 15, Esteri). ** Joseph Romano il 17 febbraio 2003 garantì un anello fondamentale della «extraordinary rendition»: garantì al convoglio dei sequestratori l'ingresso sicuro nella base Nato di Aviano e l'imbarco di Abu Omar su un volo diretto alla base Nato di Ramstein in Germania, scalo del successivo trasferimento in Egitto al Cairo, dove l'imam radicale della moschea di via Quaranta subì pesanti interrogatori, percosse e umiliazioni. (Luigi Ferrarella, Corriere della sera, 6 aprile 2013, p. 5, Primo Piano). ** Il caso Abu Omar, poi, a dispetto della colpevolezza dell’imam che fu infine condannato a 6 anni, ci rimanda a una stagione, quella delle extraordinary renditions, di cui c’è poco da esser fieri. Sistemi di lotta al terrorismo che non hanno funzionato, peraltro, visto che da allora attentati e vittime sono sempre aumentati. (Fulvio Scaglione, Avvenire, 24 febbraio 2016, p. 1, Prima pagina).","Tipo: Prestito / Inglese, Formanti: extraordinary (inglese), rendition (inglese)"
extrasportivo,agg,Che non appartiene all'ambito sportivo.,"[Angela] Merkel vuole essere in tribuna a Danzica e ha chiesto per questo a Monti di anticipare l'incontro e possibilmente abbreviarlo. […] E' solo una partita di calcio, è vero, ma le suggestioni extrasportive sono forti. (Giuseppe Farkas, Sicilia, 22 aprile 2012, p. 1, Prima pagina).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], sportivo"
extra-Ue,agg,Che non fa parte dell'Unione europea.,"Dicembre in grande spolvero per la bilancia commerciale italiana con i paesi terzi. Nell'ultimo mese del 2009, infatti, l'export made in Italy verso tutti i paesi extra-Ue ha chiuso con una crescita consistente del 5,9% sul mese precedente. (Nicola Dante Basile, Sole 24 Ore, 28 gennaio 2010, p. 25, Economia e imprese). ** L’emendamento stabilisce che «all’atto dell’apertura ella partita Iva, da parte di una società o cittadino extra Ue, al fine di garantire gli eventuali versamenti di imposte e contributi dovuti nell’esercizio dell’attività, deve essere depositata una garanzia fidejussoria bancaria o assicurativa a favore dell’Agenzia delle Entrate, per un importo non inferiore a 3 mila euro». La garanzia, continua l'emendamento, «sarà restituita all’atto della cessazione dell’attività e una volta eseguiti tutti i versamenti fiscali e contributivi dovuti dalla società o dalla persona fisica straniera». (Tempo, 31 agosto 2011, p. 2, Primo Piano). ** se guardiamo il numero di pernottamenti nelle nostre strutture, siamo al primo posto per accoglienza di turisti extra-Ue in Europa, distaccando di molto Gran Bretagna e Spagna. (Sandro Iacometti, Libero, 7 luglio 2013, p. 2, L'Italia che tira). ** Segnali di ripresa freddati, per la verità, più dalle tensioni internazionali che non da problemi interni visto che a perdere forza è stata la spinta dell’export soprattutto nei mercati extra-Ue. (Raffaella Cascioli, Europa, 17 maggio 2014, p. 2, News analysis). ** Con la Dogana Europea, l’esattore coinciderebbe finalmente col beneficiario e sarebbe possibile rivoluzionare il finanziamento del bilancio dell’Unione. Come? Lasciando riscuotere alla Dogana Europea non solo i dazi, ma anche parte dell’Iva sulle importazioni extra-Ue. Un’aliquota Iva comune del 10% sarebbe più che sufficiente per finanziare l’attuale bilancio. (Marco de Andreis e Mauro Marè, Corriere della sera, 22 marzo 2016, p. 29, Idee & opinioni).","Tipo: Prefissazione, Formanti: extra- 1 (latino) [Fuori di, estraneo, esterno, anomalo.], Ue"
facciatista,agg,"Chi o che si occupa di facciate, della presentazione e dell'aspetto esteriore.","Dedicata alle soluzioni di involucro che integrano sistemi e tecnologie diverse e con funzioni differenziate, la mostra «Tecnologie ad elevata integrazione architettonica» esplora un campo in cui molti architetti, facciatisti e designer si cimentano alla ricerca di idee che permettano «la positiva simbiosi tra pelle e funzione», come afferma Sergio Fabio Brivio, curatore dell'esposizione. (Repubblica, 28 ottobre 2009, p. 65).","Tipo: Suffissazione / Denominale, Formanti: facciata, -ista"
facilitatore,sost,"Chi facilita, rende agevole il conseguimento di qualcosa.","Gli interventi di [Pier Luigi] Bersani nel fuoco della polemica sull’articolo 18, pubblici e soprattutto privati, sono stati quelli di un facilitatore, non di uno che pone veti: l’effetto è stato rapido, positivo, come auspicato dal capo dello stato. (Stefano Menichini, Europa, 23 dicembre 2011, p. 1, Prima pagina). ** Uno scenario bloccato -- ragiona [Giorgio] Napolitano -- di fronte al quale sarà il nuovo presidente a prendere iniziative. Può formare il governo che crede opportuno e dare l'incarico e poi mettere il sigillo sulla lista dei ministri con il giuramento e mandarlo alle Camere... avendo comunque a disposizione già in partenza il potere di scioglimento a lui precluso. E potrà avvalersi pure dell'«istruttoria» compilata dai due gruppi di «facilitatori» (persone del tutto disinteressate o che sono già state coinvolte in commissioni analoghe in cui si era concordato qualcosa, anche se non è mai andato in porto), che il capo dello Stato insedierà stamane con la raccomandazione di verificare le distanze politiche. (Marzio Breda, Corriere della sera, 2 aprile 2013, p. 2, Primo Piano). ** «Da anni riceviamo dei no -- osserva l’ex presidente della Camera [Pier Ferdinando Casini] -- alla richiesta di abolizione delle Province sia a destra sia a sinistra. Non sono il salvatore di questa maggioranza, sono il facilitatore perchè il compito di chi ha più esperienza in questo Parlamento può essere duplice. O mettere i bastoni tra le ruote a chi governa, o cercare di aiutarlo a fare le riforme. Io ho scelto la seconda strada». (Mario Ajello, Messaggero, 27 marzo 2014, p. 2, Prima pagina). ** «Non dobbiamo porre dogane, dobbiamo essere facilitatori della Grazia», ha detto una volta [papa Francesco]. (Luigi Accattoli, Corriere della sera, 9 dicembre 2015, p. 9, Primo piano).","Tipo: Suffissazione / Deverbale, Formanti: facilitare, -(t)ore"
facility management,loc nom,"Gestione finanziaria, tecnologica e organizzativa dei servizi di supporto all'attività di un'impresa.","Appena più giovane è Claudio Levorato, 66 anni: è stato nominato presidente di Manutencoop nel 1984 ed è ancora lì adesso. Sotto la sua guida la cooperativa è diventata il primo gruppo in Italia nel settore del facility management, vale a dire nella gestione (dall'amministrazione al riscaldamento) di grandi complessi edilizi, con un fatturato intorno al miliardo di lire. (Angelo Allegri, Giornale, 4 maggio 2015, p. 13, Controcorrente). ** L’indagine si concentra sulla gara d’appalto di facility management da 2,7 miliardi bandita nel 2014 e suddivisa in quattro lotti. (Fiorenza Sarzanini, Corriere della sera, 25 febbraio 2017, p. 15, Politica).","Tipo: Prestito / Inglese, Formanti: facility (inglese), management (inglese)"
faction,sost,"Genere narrativo che descrive personaggi storici e fatti realmente accaduti, collocandoli nella cornice di un romanzo.","Ormai, anche il talk rientra nel macro genere della fiction, o di quella che gli inglesi chiamano «faction», una contaminazione di fatti e finzione. «Il pubblico si disinteressa altamente di sapere se l'incontro è truccato o non, e ha ragione; si abbandona alla prima virtù dello spettacolo, che è quella di abolire ogni movente e conseguenza: gli importa non ciò che vede ma ciò che crede»: mai definizione è stata più perfetta per descrivere la natura intima del talk. Peccato che sia stata scritta negli anni Cinquanta, da Roland Barthes (prima dell'ubriacatura semiologica), e riguardasse l'enfasi lottatoria del mondo del catch (il padre nobile del wrestling): lei non mi interrompa che adesso recito io. (Aldo Grasso, Corriere della sera, 17 febbraio 2011, p. 63, Spettacoli).","Tipo: Prestito / Inglese, Formanti: faction (inglese)"
Fai,sost,Acronimo di Federazione anarchica informale.,"Gli artificieri hanno lavorato con cura per cercare quel che restava del plico col timbro di un ufficio postale di Milano. E hanno trovato la rivendicazione firmata Fai, Federazione anarchica informale: un foglio inchiostrato a mano con scrittura leggibile e contenuti simili a quelli letti l’altro giorno a Francoforte nel pacco bomba indirizzato all’amministratore delegato della Deutch Bank, Joseph Ackermann, disinnescato dagli investigatori tedeschi. (Fabio Di Chio, Tempo, 10 dicembre 2011, p. 10, Primo Piano). ** Una diversità di opinione tra i ministri dell'Interno e della Giustizia si registra però sulla rivendicazione del Fai. Mentre per [Anna Maria Cancellieri «è attendibile», consentendo di «individuare la matrice» dell'attentato, per [Paola] Severino, invece, «ci vuole molta cautela prima di indicare una matrice anarchica o distruttiva. Credo -- dice il Guardasigilli -- che la rivendicazione non sia affatto sufficiente per identificare gli autori di questo orrendo attentato. Dobbiamo lasciare tempo agli investigatori». (Mario Stanganelli, Mattino, 13 maggio 2012, p. 4, Primo piano). ** Una città scelta non a caso, Genova. Perché, com'era stato ipotizzato fin da subito, l'ordigno torinese era il risultato di una «chiamata alle armi» diffusa via Internet sui siti antagonisti in nome della solidarietà per Nicola Gai e Alfredo Cospito, due anarchici torinesi della Fai arrestati per l'attentato contro l'amministratore delegato di Ansaldo Nucleare, Roberto Adinolfi, avvenuto proprio a Genova il 7 maggio dell'anno scorso. (G[iusi] Fas[ano], Corriere della sera, 13 aprile 2013, p. 23, Cronache). ** Forse si limiteranno a qualche scritta sui muri. Forse spaccheranno dei bancomat. O magari faranno di peggio. Di una cosa, comunque, gli esperti dell’antiterrorismo sono sicuri: le cellule anarchiche della Fai/Fri sparse per il mondo non rinunceranno alle azioni «di solidarietà» verso i sette compagni italiani arrestati martedì dalla Digos nel quadro di un’inchiesta coordinata dalla procura di Torino. (Secolo XIX, 8 settembre 2016, p. 10, Italia Mondo).","Tipo: Acronimo, Formanti: federazione, anarchico, informale"
fallaciano,agg,Che ricorda gli argomenti e lo stile della giornalista e scrittrice Oriana Fallaci; di Oriana Fallaci (1929-2006).,"«il Giornale» ieri ha voluto rilanciare un presunto scoop ripubblicando in prima pagina alcuni passi tratti dal suo libro «La forza della ragione», del 2004, per sottolineare i giudizi fallaciani su Gianfranco Fini. La scrittrice, ci viene ricordato, accusava l'allora vicepremier contemporaneamente di togliattismo e mussolinismo. (Luciano Lanna, Secolo d'Italia, 24 luglio 2010, p. 1, Prima pagina). ** Su Twitter, su Facebook, sui social network, dopo l’apocalisse di Parigi è tutto uno «scusaci Oriana». Anzi, tutto no. La parte opposta se la prende aspramente, rancorosamente, con «il delirio della Fallaci», con «l’odio fallaciano». Uno ha scritto, come in una disputa teologica, contro il «fallacianesimo». Ma insomma, da una parte e dall’altra fioriscono le citazioni di Oriana Fallaci. (Pierluigi Battista, Corriere della sera, 15 novembre 2015, p. 18).","Tipo: Suffissazione / Denominale, Formanti: Fallaci (Oriana), -(i)ano"
fallacismo,sost,(Iron.) Lo stile e gli argomenti affrontati dalla giornalista e scrittrice Oriana Fallaci (1929-2006).,"Che l'ultimo fallacismo fosse quanto di più distante da una cultura politica a noi affine lo sapevamo bene. Così come il fatto che tra le opinioni estremistiche di Oriana Fallaci e le posizioni della destra politica e culturale italiana non c'è mai stato molto in comune. (Luciano Lanna, Secolo d'Italia, 24 luglio 2010, p. 1, Prima pagina).","Tipo: Suffissazione / Denominale, Formanti: Fallaci (Oriana), -ismo"
falsosimile,agg,"(Iron.) Che sembra falso, non rispondente al vero.","Lungi dal risolversi in un déjà vu, la riflessione sul negazionismo dovrebbe uscire dal recinto entro cui viene confinata da decenni (la sempreverde tentazione di trasformare gli ebrei in capri espiatori, la sempreverde ostilità verso Israele eccetera) per allargarsi a un problema molto più ampio e almeno altrettanto grave: la difficoltà crescente che tutti noi proviamo nel distinguere il vero dal falso, il genuino dal taroccato, il vero dal verosimile, il falso dal «falsosimile». (Sergio Luzzatto, Sole 24 Ore, 31 ottobre 2010, p. 30, Idee).","Tipo: Composizione / Aggettivo+aggettivo, Formanti: falso, simile"
Family-Day,loc nom,"Giornata della famiglia, manifestazione pubblica in difesa della famiglia.","Segnali di un disagio fortissimo del mondo cattolico che non ha ancora trovato una strada unica per essere rappresentato mentre si interroga sui risultati del processo di ibridizzazione dei partiti voluto da Camillo Ruini e concluso nel 2007 con quel «Family-Day» esaltato in funzioni anti-Prodi dall’allora principale partito di opposizione. (Marco Conti, Messaggero, 25 agosto 2010, p. 2, Primo Piano). ** [Renato] Balduzzi è considerato un elemento di divisione all’interno dell’associazionismo: esponente del cattolicesimo cosiddetto adulto, schierò il Movimento ecclesiale di impegno culturale contro il Family Day. (Salvatore Merlo, Foglio, 17 novembre 2011, p. 1, Prima pagina). ** Come cambia il mondo. Una volta la sinistra condannò il Family day (2007) come pesante interferenza ecclesiastica nella politica italiana, perché organizzato dalla Cei. Oggi svilisce il Family day perché né il Papa né i vescovi gli hanno messo la loro tiara in testa. (Renato Farina, Giornale, 22 giugno 2015, p. 10, Attualità). ** Pochi giorni dopo l'inizio dell'anno scolastico l'offensiva è ripresa. Ieri è stata annunciata l'intenzione di convocare un «family day» a Roma per contrastare lo spettro di una teoria inesistente. «Per ora non è stata ancora definita una data ma potrebbe anche essere decisa nelle prossime settimane» -- ha detto ieri Alessandro Fiore, portavoce di ProVita, una delle associazioni che hanno organizzato il «family day» del 20 giugno scorso a Roma. (Roberto Ciccarelli, Manifesto, 8 ottobre 2015, p. 4). ** Giuseppe Fioroni, deputato pd cattolico, lo ha detto con chiarezza: «Parteciperò al Family day. L’ho già fatto nel 2007, quando ero ministro, e a maggior ragione lo faccio ora. L’etica non si prende con la tessera di partito né con il programma di governo». (Alessandra Arachi, Corriere della sera, 16 gennaio 2016, p. 13, Politica).","Tipo: Composizione / Nome+nome, Formanti: family (inglese), day (inglese)"
fanagottone,sost,"Fannullone, chi non è capace di realizzare nulla.","Alfonso [Pecoraro Scanio] di una cosa è sempre stato convinto: meglio una poltrona oggi che una centrale domani. Però lui, a differenza di tanti Rossani Rossandi che fanno sempre la ruota, è meridionalmente simpatico (sfilò il posto di capo dei Verdi a quel malmostoso di [Luigi] Manconi) con quell’aria da fanigottone impunito. (Luigi Santambrogio, Libero, 16 dicembre 2007, p. 11, Italia).","Tipo: Dialettalismo, Formanti: fanagott"
fancazzismo,sost,"(Scherz. Iron.) Il non far niente, l'infischiarsene di tutto, compreso il proprio lavoro.","Nei palazzi romani della politica dove anche il più integro degli eletti rischia di perdersi tra ricche feste, discutibili amicizie e fancazzismo solidale, c’è una storia che merita di essere raccontata. (Simone Girardin, Padania, 8 marzo 2006, p. 5, Primo Piano). ** Le argomentazioni di [Francesco] Bonifazi & co. Sono da schianto frontale con la logica. A parte il livellamento delle paghe irrispettoso delle mansioni e lo scollamento con quelle del Senato, dove per ora i tagli restano in vigore, la sparata più grossa vergata nella sentenza è che «il rigido blocco dell'anzianità» metterebbe in pericolo «il buon andamento dell'organizzazione», infatti bloccando gli aumenti per anzianità dopo «soli» 23 anni, a fine carriera la Camera «si espone» a «comportamenti poco virtuosi e a cali di produttività determinati da assenza di competizione». Capito? Un usciere che ha ancora dieci anni di carriera davanti potrebbe decidere, suo malgrado, di arrendersi al fancazzismo, privato dallo stimolo di arrotondare quei miseri 11mila euro al mese. (Giuseppe Marino, Giornale, 8 agosto 2015, p. 3, Il Fatto).","Tipo: Suffissazione / Deverbale, Formanti: fancazzo (non fa un cazzo), -ismo"
fangopoli,sost,Scandalo alimentato da vicende che appaiono all'opinione pubblica come segno di degrado morale.,"Adesso sul super affare energetico Italia-Montenegro indaga la Procura di Pescara. Il fascicolo, ancora alle prime battute, è in mano al pm Gennaro Varone, il magistrato che in passato si è occupato dei più grossi scandali abruzzesi, dalla sanità all'affare Del Turco a «fangopoli». (Paolo Berizzi, Repubblica, 26 novembre 2010, p. 24, Cronaca).","Tipo: Confissazione / Suffissoide, Formanti: fango, -poli 2 [Scandalo]"
fannullonismo,sost,"(Iron.) La mancanza di intraprendenza, il non far niente, l'infischiarsene di tutto.","riformare, con riforme di struttura, un Paese che di tutto ha bisogno e innanzitutto di rinnovarsi dovrebbe essere la prima preoccupazione del governo e del Parlamento. Il quale -- non per fannullonismo ma perchè non c’è più la copertura finanziaria per nessuna legge […] -- in questi due primi anni di legislatura ha lavorato oltre 200 ore in meno rispetto allo stesso lasso di tempo, 24 mesi, della precedente legislatura del governo berlusconiano, quella cominciata nel 2001. (Mario Ajello, Messaggero, 28 ottobre 2010, p. 2, Primo Piano).","Tipo: Suffissazione / Denominale, Formanti: fannullone, -ismo"
fantafinanza,sost,Concezione fantastica della finanza e del suo mondo.,"Dall'altra parte della rete c'è un mucchio di gente che ha risparmi in eccesso, oggi remunerati praticamente a zero dalle banche. Mettere insieme la domanda di risparmio alla richiesta dello stesso diventa un gioco da ragazzi. Deve, ovviamente, reggere la pagella del debitore. E tanto essa è migliore tanto gli interessi che il creditore pretenderà sono ridotti, anche se superiori al loro banale deposito di liquidità in banca. Il gioco è fatto. Puff. Le banche, il cui scopo primario sarebbe quello di intermediare il risparmio, scompaiono. Pensate che sia fantafinanza? Sbagliate. (Nicola Porro, Giornale, 21 febbraio 2015, p. 24, Economia).","Tipo: Confissazione / Prefissoide, Formanti: fanta- 1 [di fantasia], finanza"
fantapilota,sost,"Pilota fantastico, dalle prestazioni inimmaginabili.","Alla testa dei fanta-piloti, Daviso Montemagno, pilota, ma anche stuntman con all' attivo 120 film di azione come controfigura, tra i quali gli ultimi due James Bond. (Raffaele R. Riverso, Repubblica, 19 giugno 2009, Genova, p. I).","Tipo: Confissazione / Prefissoide, Formanti: fanta- 1 [di fantasia], pilota"
fantareality,sost,"Spettacolo di intrattenimento televisivo basato su situazioni realmente vissute, ma con risvolti surreali, fantascientifici.","Giunto al suo secondo appuntamento, lo show dei «Diversamente Comici», a metà tra una sit com televisiva e una pièce teatrale, è un concentrato di parole, segni, linguaggio del corpo ed inevitabili malintesi. Somiglia ad una fantareality tra pubblico e privato, in cui i protagonisti riflettono sulle difficoltà del comunicare: che cosa accade, infatti, in una «normale» coppia di diversamente udenti? (Ludovica Amoroso, Repubblica, 9 ottobre 2011, Roma, p. XV).","Tipo: Confissazione / Prefissoide, Formanti: fanta- 1 [di fantasia], reality (inglese)"
fantascenario,sost,"Scenario fantastico, che non ha elementi di riscontro nella realtà.","Il presidente della Regione pensa in grande e ipotizza un fantascenario: la collettività campana non pagherà più costi umilianti per la raccolta dei rifiuti che saranno messi in strutture a tecnologia avanzata e trasformati in energia e attività industriali. (Carlo Franco, Repubblica, 8 dicembre 2010, Napoli, p. I).","Tipo: Confissazione / Prefissoide, Formanti: fanta- 1 [di fantasia], scenario"
fantasociale,sost,"Opera letteraria o cinematografica che, traendo da spunto da episodi reali, rappresenta situazioni di vita sociale che sono il frutto dell’immaginazione dell’autore; a essa relativo.","al centro della storia c'è l'amore. Quello per l'umanità, raccontato già nel fantasociale «I figli degli uomini», e per la Madre Terra. L'amore e lo spirito di sacrificio connotano il personaggio di George Clooney. (Arianna Finos, Repubblica, 29 agosto 2013, p. 42, Spettacoli e Tv).","Tipo: Confissazione / Prefissoide, Formanti: fanta- 1 [di fantasia], sociale"
fantathriller,sost,Romanzo o film che abbina elementi fantascientifici a quelli propri del genere thriller.,"Ha il marchio di Spielberg questo divertente fantathriller [«Super 8»] in cui un gruppo di teen ager cinefili, girando un super 8, assistono a un incidente di treno con indizi paranormali. (Maurizio Porro, Corriere della sera, 23 settembre 2011, p. 21). ** per i telespettatori di tutto il mondo David Duchovny non ha bisogno di presentazioni, star di due serie famosissime come il fantathriller «X-Files» e quel «Californication» psychosexy. (Angelo Aquaro, Repubblica, 8 febbraio 2015, p. 46, R2).","Tipo: Confissazione / Prefissoide, Formanti: fanta- 2 [di fantascienza], thriller (inglese)"
fantaurbanistica,sost,"Urbanistica immaginaria, priva di riscontro nella realtà.","No, non è fanta-urbanistica. Non è uno di quei patinatissimi piani strategici per il rilancio della città che poi rimangono solo sogni nel cassetto: «Qui abbiamo messo in piedi un giochino molto interessante, per gli investitori e per le casse pubbliche», si fregano le mani da qualche settimana i massimi dirigenti di Palazzo Vecchio. (Ernesto Ferrara, Repubblica, 16 settembre 2015, Firenze, p. II).","Tipo: Confissazione / Prefissoide, Formanti: fanta- 1 [di fantasia], urbanistica"
Far East,loc nom,Estremo Oriente.,"[Il Mezzogiorno] può assolvere ad un ruolo straordinariamente importante a supporto dei traffici provenienti dal Far East valorizzando gli Hub portuali (da Gioia Tauro a Taranto, a Salerno, a Napoli), gli scali aeroportuali, i numerosi porti Fielder, sfruttando le autostrade del mare, e valorizzando le diverse direttrici stradali e ferroviarie, compresa la Jonico-Tirrenica, accanto alle tradizionali Tirrenica e Adriatica. (Antonio Corvino, Messaggero, 1 agosto 2010, p. 19, Commenti e Opinioni). ** Manifestazioni di interesse, confermano fonti Telecom, sono arrivate invece da parte di grandi aziende internazionali totalmente scollegate dai gruppi di potere italiani. Si parla di realtà importanti come la lussemburghese Rtl, la tedesca Bertelsmann e di gruppi asiatici. Cosa quest'ultima che non meraviglia, considerando le relazioni del presidente Franco Bernabè con gli operatori del Far East. (Edoardo Segantini, Corriere della sera, 16 settembre 2012, p. 36, Idee & opinioni).","Tipo: Prestito / Inglese, Formanti: far (inglese), east (inglese)"
fare flop,loc,"Fallire, fare fiasco, perdere colpi, rivelarsi un insuccesso.","il «profondo rosso» finanziario non è stato provocato solo dall'energia solare: ci sono altri investimenti che hanno fatto flop, come un programma per la sicurezza che prevedeva l'installazione in paese di decine di centraline d'allarme, operazioni immobiliari e altre di risanamento che a detta di una relazione di revisione dei conti presentata di recente in consiglio comunale hanno pesato di loro. (Claudio Del Frate, Corriere della sera, 26 novembre 2011, p. 13).","Tipo: Composizione / Verbo+nome, Formanti: fare, flop (inglese)"
fare lobby,loc,Esercitare pressioni in modo organizzato.,"La discontinuità è, dunque, all'ordine del giorno e stavolta questa richiesta riguarda anche il modus operandi dell'associazione. L'epoca del budget statale uguale a zero riduce la necessità di fare lobby e spinge la Confindustria a riformarsi. (Dario Di Vico, Corriere della sera, 7 ottobre 2011, p. 41, Economia).","Tipo: Composizione / Verbo+nome, Formanti: fare, lobby (inglese)"
fare rete,loc,"Coordinarsi, stabilire contatti utili e produttivi.","Ha girato l’Italia in lungo e in largo per presentare il suo libro, «Care ragazze», un volume piccolo ma pieno di contenuti su cui varrebbe la pena riflettere a lungo, tutte insieme, donne di ogni generazione, «per fare rete». Vittoria Franco, senatrice Pd, guarda agli States per lanciare la sua proposta «rivolta alle dirigenti del partito, alle elette, alle donne impegnate». L’idea è quella del tea-party, non per la campagna elettorale, «ma per parlare alle donne della partecipazione delle donne, riserva aurea per la crescita e lo sviluppo del paese». (M[aria] Ze[garelli], Unità, 5 novembre 2010, p. 15, Primo Piano). ** il presidente del consiglio ha tirato fuori nella notte di giovedì i propri punti di forza: la capacità tutta politica di fare rete con altre leadership europee; il sostegno esplicito della Casa Bianca; la perfetta conoscenza dei meccanismi del sistema finanziario e bancario internazionale; l’assoluta mancanza di timidezza di fronte a interlocutori forti e determinati. (Stefano Menichini, Europa, 30 giugno 2012, p. 1, Prima pagina). ** Puntare sulla ricerca, fare rete e rendere l'Italia un luogo che aiuta le imprese innovative. Questa è l'esortazione che il Presidente della Repubblica Giorgio Napolitano indica instancabilmente come strada maestra per far crescere di nuovo il Paese. Questo è anche l'obiettivo concreto a cui il sistema delle imprese sta lavorando da tempo. (Diana Bracco, Sole 24 Ore, 18 ottobre 2012, p. 12). ** «Le donne sono il motore dell'e-commerce», sosteneva il «Guardian», e «il web aiuta le donne a fare rete» è ormai scritto un po' ovunque. Ma è davvero così? (Marta Serafini, Corriere della sera, 7 marzo 2013, p. 31, Cronache). ** «I dati sull’aumento della povertà sanitaria in Italia -- aggiunge [Paolo] Gradnik -- sono drammatici, con un incremento del 60% in 5 anni e il coinvolgimento di oltre 4,8 milioni di persone che materialmente non hanno la possibilità di acquistare i medicinali, nemmeno quelli che necessitano di prescrizione medica». Domani dunque, conclude Gradnik, «siamo chiamati tutti a compiere un gesto di responsabilità e di solidarietà. Possiamo superare la crisi la solo facendo rete». (Vito Salinaro, Avvenire, 7 febbraio 2014, p. 10, Attualità). ** «Se si costruisce un grande movimento ognuna partecipa con la propria condizione. Ciò che conta è che non sia fatto di avanguardie. Bisogna riuscire ad avere parole d'ordine che facciano rete» [Teresa Bellanova intervistata da Valeria Arnaldi]. (Messaggero, 9 marzo 2017, p. 14, Cronache).","Tipo: Composizione / Verbo+nome, Formanti: fare, rete"
fare sistema,loc,"Agire con metodo, seguendo regole e schemi predisposti, e con il concorso coordinato di tutte le energie e le risorse disponibili.","le Università devono rispondere con l'affinamento della proposta formativa, l'impegno qualificato della ricerca, la trasparenza della azione sgombra da ogni tentazione di autoreferenzialità. Con la volontà di fare sistema: un modello di sistema importante è oggi strutturato dall'intesa allargata che comprende Ateneo e Politecnico di Bari, Università del Salento, Università della Basilicata, Università del Molise. (Corrado Petrocelli, Gazzetta del Mezzogiorno, 9 giugno 2011, p. IX).","Tipo: Composizione / Verbo+nome, Formanti: fare, sistema"
fare squadra,loc,"Agire con lo spirito di un gruppo, di una squadra sportiva, seguendo regole e schemi predisposti, con il concorso coordinato di tutte le energie e le risorse disponibili.","«La cosa più importante è riacquistare credibilità a livello internazionale. È essenziale, altrimenti è inutile parlare di crescita -- spiega [Sergio Marchionne] --. Il sistema deve comportarsi in maniera compatta e coesa. Questo è il momento di fare squadra. Non dò la colpa a nessuno, ma dobbiamo far vedere al di fuori un’unica faccia». (Tempo, 28 settembre 2011, p. 15, Economia). ** Ci sono momenti di morale basso, però, che possono cambiare di colpo. Basta un sussulto d'orgoglio, a volte, per rialzarsi e ripartire. Purché sia chiaro, l'hanno detto tra gli altri [Franco] Gabrielli e [Enrico] Letta, che nessuno vince da solo. Che occorre fare squadra. Lavorare insieme. (Gian Antonio Stella, Corriere della sera, 18 settembre 2013, p. 1, Prima pagina). ** «Gli italiani, che oggi sono segnati dalla mancanza di speranza, sappiano reagire, restando uniti, facendo riferimento ad un tessuto comune, attingendo alle risorse umane, morali e spirituali, risorse che ci sono, che abbiamo, in tanti settori. Il 2017 possa essere un anno di riscoperta reciproca. Fare squadra, essere solidali, guardare avanti con coraggio e consapevolezza» [Pietro Parolin intervistato da Franca Giansoldati]. (Messaggero, 31 dicembre 2016, p. 9, Primo Piano).","Tipo: Composizione / Verbo+nome, Formanti: fare, squadra"
farmaco biologico,loc nom,Farmaco progettato sulla base delle caratteristiche delle strutture biologiche del corpo umano.,"Oggi, quasi tutti i medicinali biologici sono biotech, come gli anticorpi monoclonali utilizzati contro l’artrite reumatoide, il morbo di Crohn e i tumori. Prodotti preziosi, ma molto costosi e in continua crescita (rappresentano circa il 15 per cento dei farmaci in commercio). Però, per quanto recenti, anche per i primi farmaci biologici sta scadendo la copertura brevettuale. (Vera Martinella, Corriere della sera, 21 febbraio 2010, p. 61, Salute). ** Negli ultimi dieci anni si è registrato un grande progresso nella cura delle malattie reumatiche, specialmente artrite reumatoide e spondiloartriti, grazie all'impiego dei farmaci biologici; una categoria di farmaci prodotti con procedure biotecnologiche e costituita prevalentemente da anticorpi monoclonali e proteine di fusione. (Guido Valesini, Quotidiano Nazionale, 6 agosto 2012, p. 34, Salute). ** Un altro fattore che favorisce le infezioni respiratorie è sicuramente il deficit immunologico delle difese del soggetto, deficit che spesso è acquisito in seguito a trattamenti terapeutici con farmaci immunosoppressori. Tali interventi sono sempre più frequenti sia in ambito oncologico con chemioterapici sia in ambito reumatologico dove l'uso del cortisone e dei nuovi farmaci biologici ne è un esempio eclatante. (Angelo Torrisi, Sicilia, 17 giugno 2013, p. 9, Salute). ** Le buone notizie vengono dal primo Lung Cancer Meeting organizzato dall’Istituto Europeo di Oncologia di Milano, che ha anche disegnato una linea di ricerca che punta ad eliminare la chemioterapia quando possibile e prevede l’uso delle nuove terapie a bersaglio molecolare, mirate su alcuni oncogeni che diventano il bersaglio dei farmaci biologici. (Federico Mereta, Secolo XIX, 1 dicembre 2014, p. 13, Xte / Salute). ** Alcuni farmaci biologici sono già utilizzati nella terapia del cancro pancreatico: tra questi gli inibitori della tirosin chinasi come l'erlotinib. (Luigi Cucchi, Giornale, 25 novembre 2015, p. 37, Medicina).","Tipo: Calco lessicale / Internazionalismo / Nome+aggettivo, Formanti: farmaco, biologico"
farmaco-copia,loc nom,"Farmaco prodotto a costi più bassi, utilizzando lo stesso principio attivo di un farmaco brevettato, per poterlo commercializzare con prezzi più contenuti, specialmente nelle regioni in via di sviluppo.","c'è il fronte delle aziende che vede la trasparenza come una minaccia. A cominciare dalle agguerrite concorrenti che producono farmaci-copia. Insomma trasparenza sì, ma grezza. Non troppo precisa. (Mario Pappagallo, Corriere della sera, 12 marzo 2013, p. 26, Cronache).","Tipo: Calco lessicale / Nome+nome, Formanti: farmaco, copia"
farmaco equivalente,loc nom,Medicinale che ha lo stesso principio attivo e il medesimo spettro terapeutico di un farmaco del quale è scaduto il brevetto.,"La spesa a nostro carico è stata di 8.806 milioni euro, con un aumento del 7,1% rispetto al 2016. In particolare, l’andamento in rialzo si conferma sia per la spesa sia per i consumi dei farmaci a brevetto scaduto, mentre gli italiani continuano a essere cauti in materia di farmaci equivalenti: consumi e spesa in questo caso rimangono stabili. (Graziella Melina, Avvenire, 13 luglio 2018, p. 19, Attualità).","Tipo: Calco lessicale / Nome+participio, Formanti: farmaco, equivalente"
farmacogenomica,sost,L'applicazione delle tecniche e dei metodi della genomica per individuare i geni associati a specifici fenomeni patologici e per studiare le cause della diversa risposta individuale ai trattamenti farmacologici.,"Ora nella sede centrale di Biella della Fondazione Tempia, presieduta da Simona, vi sono due laboratori di ricerca (uno di farmacogenomica dei tumori e un laboratorio di oncologia molecolare) con una decina di giovani ricercatori che hanno ricevuto attestati di stima anche a livello internazionale. (Daniela Amenta, Unità, 19 ottobre 2012, p. 19, Comunità).","Tipo: Confissazione / Prefissoide, Formanti: farmaco-, genomica"
farmaco intelligente,loc nom,Farmaco prodotto con l'impiego delle tecnologie più avanzate e capace di individuare il bersaglio da colpire.,"[tit.] Farmaci intelligenti / nuovi passi in avanti [testo] Piccoli, grandi passi nella cura del cancro sono stati annunciati al congresso appena concluso della Società Europea di oncologia medica (Esmo) a Vienna. Piccoli perché si ottengono pochi anni di vita in più e in tumori poco diffusi Grandi perché, comunque, si sono allungate (anche se di poco) le sopravvivenze Merito dei «farmaci intelligenti» che colpiscono le cellule cancerose con più precisione della chemioterapia. (A[lberto] d'A[rgenio], Repubblica, 9 ottobre 2012, p. 33, Salute). ** [tit.] Maculopatie: si moltiplicano i farmaci intelligenti che bloccano la malattia [testo] [...] Sono detti farmaci intelligenti e immessi nell'occhio chiudono selettivamente i capillari che hanno perso la loro impermeabilità e disperdono siero tra gli strati della retina provocando deformazioni e mancanze visive. (Corriere della sera, 2 febbraio 2014, p. 42, Salute e benessere). ** «Sino ad oggi l'obesità è stata una malattia piuttosto orfana di cure», afferma Paolo Sbraccia, presidente della Società italiana dell'obesità (Sio). «Erano più di 10 anni che si attendeva un nuovo farmaco, ora finalmente disponibile. Liraglutide, un analogo del GLP-1 che si è dimostrato efficace nel trattamento del sovrappeso e dell'obesità. È un farmaco intelligente, che interagisce con uno specifico interruttore nel cervello che regola l'appetito. È efficace e sicuro, dotato di un meccanismo d'azione specifico per la riduzione del peso». (Luisa Romagnoni, Giornale, 3 febbraio 2016, p. 28, Medicina). ** [Luca] Pasquini si occupa di tumore all’ovaio. Attualmente è impegnato in un progetto finanziato con fondi europei per l’identificazione di bersagli cellulari che possano essere presi di mira da farmaci intelligenti, specifici contro la malattia. (Margherita De Bac, Corriere della sera, 13 febbraio 2017, p. 1, Prima pagina).","Tipo: Calco lessicale / Nome+aggettivo, Formanti: farmaco, intelligente"
farmaco-killer,loc nom,Farmaco che può risultare letale per chi lo assume.,"[tit.] Sorbitolo, caccia al farmaco-killer / «Chi l'ha comprato non lo usi» / Maxi sequestro fra Rovigo e Mantova (Gazzettino, 26 marzo 2012, p. 1, Prima pagina). ** [tit.] La donna che vinse il farmaco killer / Ispirato a una storia vera, «150 milligrammi» usa con libertà le regole del genere. Ma deve quasi tutto alla grande protagonista (Messaggero, 9 febbraio 2017, p. 27, Spettacoli).","Tipo: Calco lessicale / Nome+nome, Formanti: farmaco, killer (inglese)"
farmaco mirato,loc nom,Farmaco studiato per individuare e colpire un obiettivo specifico.,"[tit.] Nuove armi contro il Parkinson / In dirittura d'arrivo un cerotto che può facilitare la cura / Neurologia / A disposizione dei malati una gamma più ampia di farmaci mirati (Corriere della sera, 14 maggio 2006, p. 57). ** «L'uso indiscriminato dei costosi farmaci mirati, oltre che inutile non è sostenibile economicamente», riflette l'oncologo [Paolo Comoglio], che lancia quindi un appello: «Occorre una riclassificazione dei farmaci intelligenti sulla base del ""target""». (Nicla Panciera, Stampa, 2 marzo 2016, Tuttoscienze, p. 30). ** La sanità e l'industria del farmaco sono cambiate e a spingere verso una radicale trasformazione è l'elemento che ha già rivoluzionato tanti settori: la tecnologia. Internet delle cose, connettività digitale, nanotech e biotech, sensori e Big data. (Patrizia Licata, Tempo, 4 febbraio 2017, p. 15, Economia).","Tipo: Calco lessicale / Nome+aggettivo, Formanti: farmaco, mirato"
farmer market,loc nom,"Mercato degli agricoltori, a gestione diretta.","Nei padiglioni coperti del mercato, aperti eccezionalmente dalle 10 alle 22, saranno allestiti una cinquantina di stand di diversi settori economici, sotto la cupola grande troveranno posto farmer’s market, vivaisti con giardini ed aiuole fiorite e, orto didattico e un divertente labirinto per i più piccoli, esposizioni di autovetture, trattori, macchine agricole. (E. B. A., Nuova Venezia, 1 aprile 2011, p. 34, Chioggia-Sottomarina-Cavarzere). ** La truffa è dietro l’angolo, a chilometro zero. A Padova quattro produttori agricoli l’hanno fatta semplice e grossa: hanno acquistato, a prezzi stracciati, cassette di frutta e ortaggi deteriorati presso il Mercato agroalimentare della città (Maap) e hanno messo in vendita la merce in quattro farmer’s market della zona, come se arrivasse direttamente dai loro campi. Adesso rischiano due anni di reclusione per frode in commercio, e una multa di qualche migliaio di euro. (Antonio Galdo, Messaggero, 13 maggio 2014, p. 19, Macro).","Tipo: Prestito / Inglese, Formanti: farmer (inglese), market (inglese)"
fascia blu 1,loc nom,"Area, zona dei centri urbani interamente o parzialmente interdetta al traffico veicolare privato.","Per evitare che si ripetano i disordini di martedì scorso, la zona rossa sarà rafforzata: oltre all'area attorno ai palazzi della politica, già off limits le ultime due volte, potrebbe essere vietata gran parte della fascia blu. (Corriere della sera, 19 dicembre 2010, p. 1, Prima pagina).","Tipo: Composizione / Nome+aggettivo, Formanti: fascia, blu"
fascia oraria protetta,loc nom,"Parte della giornata nella quale vengono applicate clausole di salvaguardia e garanzia; con particolare riferimento alle ore nelle quali non è possibile mandare in onda trasmissioni televisive ritenute non adatte ai minorenni, o a scioperi e manifestazioni nei settori dei servizi pubblici essenziali.","Mentre proseguono le indagini da parte della Polizia postale per far luce sul sabotaggio al ripetitore tv con cui un hacker era riuscito ad inserirsi sulle frequenze de La 7 mandando in onda, in pieno pomeriggio, dunque in una fascia oraria protetta, un film a luci rosse, la notizia dell'«interferenza» hard sta facendo il giro sul web, con relativi commenti e vignette. (Stampa, 26 agosto 2009, Savona, p. 57).","Tipo: Composizione / Nome+aggettivo+participio, Formanti: fascia, orario, protetto"
fascia protetta,loc nom,"Parte della giornata nella quale vengono applicate clausole di salvaguardia e garanzia; con particolare riferimento alle ore nelle quali non è possibile mandare in onda trasmissioni televisive ritenute non adatte ai minorenni, o a scioperi e manifestazioni nei settori dei servizi pubblici essenziali.","Se un tempo la «nera serializzata» era appannaggio del solo Bruno Vespa, ora ci si sono buttati tutti. [...] Poi ci sono i soliti contenitori del mattino e del pomeriggio -- alla faccia della «fascia protetta» -- e i talk più o meno abituati alla «nera». (Aldo Grasso, Corriere della sera, 25 ottobre 2010, p. 47, Dal Satellite).","Tipo: Polirematica / Nome+aggettivo, Formanti: fascia, protetto"
fascia rossa 2,loc nom,"Zona che, in una scala di valutazione, presenta rischi molto elevati per la sicurezza.","«Nella fascia rossa attualmente si contano 18 comuni, abitati ufficialmente da 500 mila cittadini, in realtà da 650-700 mila persone -- ha detto ieri [Guido] Bertolaso --. L'esplosione del vulcano provocherebbe una colonna di fumo e lapilli alta fino a 20 chilometri e la caduta di cenere interesserebbe un'area compresa tra Salerno e i confini del Lazio». (Fabrizio Caccia, Corriere della sera, 28 aprile 2010, p. 25, Cronache).","Tipo: Polirematica / Nome+aggettivo, Formanti: fascia, rosso"
fascia verde,loc nom,"Area, zona urbana o prossima ai centri abitati, all'interno della quale sono in vigore restrizioni periodiche o saltuarie per la circolazione di veicoli inquinanti.","Scatta oggi il secondo divieto di circolazione all’interno della fascia verde cittadina. […] Il provvedimento è stato deciso in relazione ai livelli di polveri sottili rilevati dalle centraline Arpa (Tempo, 10 dicembre 2011, Cronaca di Roma, p. 7). ** Il blocco domenicale della circolazione all'interno della cosiddetta «fascia verde» della Capitale (corrisponde quasi all'area residenziale all'interno del Gra) è stato approvato dalla giunta capitolina nel novembre scorso in ottemperanza al Piano di risanamento della Qualità dell'aria della Regione Lazio. (C. R., Messaggero, 16 marzo 2014, p. 42, Cronaca di Roma).","Tipo: Composizione / Nome+aggettivo, Formanti: fascia, verde"
fascicolo di fabbricato,loc nom,Documento identificativo che attesta la sicurezza strutturale di ogni edificio e fornisce informazioni sulle modifiche apportate nel tempo.,"Ecco spiegato perché in Italia il fascicolo di fabbricato abbia incontrato così tanti ostacoli: salterebbe fuori, come dice [Aldo Loris] Rossi, che una casa su tre va buttata giù o ha bisogno di interventi strutturali seri e costosi. (Sergio Rizzo, Corriere della sera, 24 gennaio 2010, p. 3, Primo Piano).","Tipo: Polirematica / Nome+preposizione+nome, Formanti: fascicolo, fabbricato"
fascicolo sanitario elettronico,loc nom,Archivio digitale nel quale sono raccolte tutte le informazioni anagrafiche e cliniche relative a un paziente.,"Un esempio: come si sarebbero potute reperire in tempi brevi le Dat di una persona rimasta irreversibilmente offesa da un incidente stradale, avvenuto molto lontano dal luogo di residenza? La legge approvata dal Parlamento, infatti, prevedeva semplicemente che queste disposizioni fossero raccolte o dal Comune di colui che le aveva rese, oppure «presso le strutture sanitarie che adottano modalità telematiche di gestione della cartella clinica o il fascicolo sanitario elettronico o altre modalità informatiche di gestione dei dati del singolo». Dunque senza nessun obbligo d’informazione. (Marcello Palmieri, Avvenire, 1 agosto 2018, p. 9, Attualità).","Tipo: Polirematica / Nome+aggettivo+aggettivo, Formanti: fascicolo, sanitario, elettronico"
fasciocomunista,sost,Chi o che manifesta tendenze fasciste e comuniste allo stesso tempo; chi o che accomuna elementi di matrice fascista e comunista.,"Uno schieramento di forze imponente, dettato da due fattori: la comparsa della lista «fasciocomunista» dello scrittore Antonio Pennacchi, individuata come un simbolo degli scenari nazionali dallo stesso Berlusconi; ma anche la consapevolezza che Di Giorgi, come candidato, era meno forte delle liste che lo sostengono. (E[rnesto] Men[icucci], Corriere della sera, 17 maggio 2011, p. 24, Primo Piano). ** nel Pdl non c’è molto da gloriarsi se non delle sconfitte altrui. Come quella dei fasciocomunisti. Se c’è una distanza abissale tra ciò che scrivono i giornali (in particolare di sinistra) e la realtà l’esempio classico è quello di [Fabio] Granata. Ha occupato paginate e paginate. Come se fosse un oracolo. Incensato e celebrato. Ha campeggiato sulle prime pagine dei giornali. Poi si è candidato. E alla prova del voto ha raccolto 50 preferenze. (Fabrizio dell'Orefice, Tempo, 18 maggio 2011, p. 13, Primo Piano). ** «La vostra aspirazione -- dice [Matteo] Renzi a questi ragazzi -- non deve essere quelle di fare l’assessore o il consigliere. Queste cose portano tristezza». Dovrebbe essere invece, lo scopo del loro impegno, quello di dimostrare che questo Pd non è il Pd del sistema fascio-comunista. Renzi ha cercato così di sferrare un contropiede comunicativo, partecipando a questa kermesse -- in prima fila soltanto Matteo Orfini, il prescelto Rottamatore del vecchio sistema dei clan democrat e il capo dei Giovani Turchi, il senatore Francesco Verducci -- e presentandosi indossando un maglione rosso. Rosso come il colore della «passione». Come il colore della sinistra. (Mario Ajello, Messaggero, 9 dicembre 2014, p. 5, Primo Piano). ** Non c'è solo il caso Macedonia dietro la crisi di governo in Grecia, con il voto di Skopje per il nuovo nome che ha provocato le dimissioni del ministro della difesa, Panos Kammenos, leader del partito di destra Anel alleato di [Alexis] Tsipras al governo. [...] Dopo quattro anni termina così l'alleanza «fasciocomunista» che ha guidato la Grecia fuori dal memorandum, ma non fuori dalla crisi. Le elezioni anticipate sono scontate, probabilmente in maggio con le europee. (Francesco De Palo, Giornale, 14 gennaio 2019, p. 14, Attualità).","Tipo: Confissazione / Prefissoide, Formanti: fascio-, comunista"
fashion week,loc nom,"Settimana della moda, delle sfilate di moda.","Lo stilista fiorentino [Roberto Cavalli] non si fa intimorire dallo spread e porta in scena una fra le più ricche e spettacolari collezioni sue ma anche di questa fashion week: un sogno che cammina su 39 mila rose colorate come un manto di tigre. (Paola Pollo, Corriere della sera, 28 febbraio 2012, p. 33, Cronache). ** già da qualche giorno giornalisti e buyer da tutto il mondo hanno iniziato ad affollare la città per completare gli acquisti delle collezioni per la primavera-estate 2016. Molti di loro sono arrivati direttamente da New York, che tradizionalmente ospita la prima delle fashion week di ogni stagione, seguita da Londra (che resta però marginale in termini di business ) e poi da Parigi, eterna rivale di Milano nel pret-à-porter. (Giulia Crivelli, Sole 24 Ore, 22 settembre 2015, p. 13, Impresa & territori). ** È calato il sipario sulla fashion week londinese dedicata al menswear, e mentre al Pitti si sono delineate le tendenze per l'uomo che verrà, nella capitale britannica post Brexit si è attuata una vera e propria rivoluzione fashion. (Veronica Timperi, Messaggero, 13 gennaio 2017, p. 22, Moda).","Tipo: Prestito / Inglese, Formanti: fashion (inglese), week (inglese)"
fassiniano,sost,"Sostenitore della linea politica di Piero Fassino, sindaco di Torino e già segretario del partito dei Democratici di sinistra; di Piero Fassino, che a lui si richiama.","Fra le due citazioni virgolettate corre qualche pagina e si spende molto incenso su eventuali passi federativi a sinistra; ma la loro coincidenza letterale fa intendere la precisa determinazione della strategia fassiniana: far diventare i Ds riferimento centrale del blocco di centrosinistra. (Giuseppe De Rita, Corriere della sera, 17 luglio 2004, p. 1, Prima pagina). ** Non va meglio in Campania, dove il segretario regionale dei Ds, il fassiniano Enzo Amendola, ha denunciato su «Repubblica» Napoli: «Ci stavamo preparando a una festa della democrazia. In certi casi, è un regolamento dei conti». (Tommaso Labate, Riformista, 27 settembre 2007, p. 1, Prima pagina). ** La matinée fassiniana al Lingotto, luogo simbolo della mitologia Fiat, si intitolava «Gran Torino», probabile slogan della campagna elettorale. (Marco Imarisio, Corriere della sera, 17 gennaio 2011, p. 10, Politica).","Tipo: Suffissazione / Denominale, Formanti: Fassino (Piero), -(i)ano"
fast-fashion,loc nom,"Moda svelta: tendenza della moda a produrre capi di abbigliamento piacevoli, che rispondono ai canoni in voga e hanno un prezzo contenuto.","La catena svedese H&M, con la sua «moda a basso costo», ha rivoluzionato il settore, su questo sono tutti d'accordo. Per il colosso svedese e altri grandi catene dell'abbigliamento, come la spagnola Zara, è stato persino creato il neologismo «fast fashion», moda veloce. (Giulia Crivelli, Sole 24 Ore, 29 aprile 2009, p. 28, Stili e tendenze). ** Desigual non è un brand di lusso. Neppure un fast fashion certo. Però l’attenzione fa riflettere. Come la sfilata, un’altra bella sorpresa, perché è evidente lo sforzo creativo per uscire dalla ripetitività delle stampe accese o dei patchwork floreali. (Paola Pollo, Corriere della sera, 10 settembre 2016, p. 35, Moda).","Tipo: Prestito / Inglese, Formanti: fast (inglese), fashion (inglese)"
federatore,sost,Chi si adopera per federare partiti o movimenti politici e di opinione.,"[tit.] I tre mondi paralleli senza un federatore [testo] […] Il percorso di convergenza richiederebbe un grande «federatore»; ma di personaggi come De Gasperi e Moro (e G. B. Montini) non c’è oggi né eredità né sentore di emersione; per questo è probabile (e credo giusto) che i tre mondi paralleli di cui abbiamo parlato si giuochino il loro crescente potere su processi, obiettivi, impegni di lunga durata, sul passo lungo tipico delle forze sociali, delle dinamiche locali, delle fedi religiose. (Giuseppe De Rita, Corriere della sera, 6 agosto 2011, p. 1, Prima pagina). ** Ecco ancora le voci, circolate ieri con insistenza, sul Pdl che non torna ad essere Forza Italia, ma che si affiancherebbe a quest’ultima. Nascerebbero dunque due partiti: uno per i falchi, che andrebbe all’opposizione, uno per le colombe, che continuerebbe a sostenere il governo Letta. Strano destino, per uno che si è sempre vantato di essere un federatore di correnti, tradizioni, ideologie e uomini e che ha sempre dichiarato di non amare troppo i partiti, doversene trovare due da guidare, da controllare e da mantenere. (Alessandro Campi, Messaggero, 18 settembre 2013, p. 22, Commenti, opinioni, e-lettere). ** L'obiettivo è sempre quello di essere il «kingmaker» di un nuovo, grande progetto di centrodestra. Che si chiami «I Repubblicani», «La Casa della Speranza» o «l'Altra Italia» poco importa. Silvio Berlusconi torna a prendersi la scena e a battere sul tasto della riunificazione dei moderati, rivendicando con i fatti un ruolo, quello del «federatore», che sa bene di poter essere il solo a poter svolgere. (Fabrizio de Feo, Giornale, 18 luglio 2015, p. 5, Interni).","Tipo: Antonomasia, Formanti: federatore"
femminicidio,sost,Eliminazione fisica o annientamento morale della donna e del suo ruolo sociale.,"Il nostro paese è arrivato al punto di dover coniare un nuovo termine, femminicidio, per nominare un fenomeno che non ha l’eguale in nessun paese civile. Un neologismo che racchiude in sé una carica di dolore così grande, la sconfitta della ragione, il prevalere dell’odio sull’amore, da far male al cuore. Che ci parla della perdita di vite umane preziose e della tristezza senza fine di coloro che le piangono. (Lucia Coppola, Adige, 3 maggio 2012, p. 55, Lettere & Commenti). ** attorno all’esplosione di Brindisi, sono stati due giorni in cui istituzioni e media non hanno dato una gran prova di sé. E non per sfoderare l’insopportabile ditino che divide i buoni dai cattivi, così solerte soprattutto in rete. Ma per dire che nel giro di poche ore si è passati dalla strage mafiosa al femminicidio di matrice islamica fino a uno scenario Breivik. (Filippo Sensi, Europa, 22 maggio 2012, p. 3, News Analysis). ** A fare le spese di una ignoranza che spesso si trincera dietro inesistenti o mal interpretati precetti religiosi o convinzioni culturali sono, manco a dirlo, sempre le donne, considerate portatrici di peccato e di doveri, ma mai di diritti. Questa mentalità, beninteso, non alligna soltanto nelle altre culture: ne fanno fede i dati di Telefono Rosa che ieri, dopo l'ennesimo omicidio di una donna da parte dell'ex partner, ha reso noto i dati agghiaccianti del «femminicidio» nella moderna Italia, sottolineando che dall'inizio dell'anno sono state ammazzate 98 donne. (Maria Ausilia Boemi, Sicilia, 8 ottobre 2012, p. 1, Prima pagina). ** [Fabri Fibra] ha espresso la sua condanna al femminicidio e alla violenza domestica che «ha raggiunto in Italia proporzioni inquietanti. Tutti ne dobbiamo immediatamente prendere le distanze e deprecarla come uno dei peggiori crimini che si possano commettere». (Sandra Cesarale, Corriere della sera, 17 aprile 2013, p. 37, Spettacoli). ** [tit.] Care donne, abolite la parola femminicidio [testo] Il mio contributo alla giornata salvadonne è tardivo, ma capitale. Si tratta di eliminare l’orripilante femminicidio, che le abbassa a tutto ciò che, in natura, è di genere femminile, dunque zoologico, col destino comune di figliare e allattare. (Guido Ceronetti, Repubblica, 27 dicembre 2013, p. 1, Prima pagina). ** La storia di Marta [...] spiega bene la determinazione del governo di centro-destra del premier [Mariano] Rajoy per frenare il flagello del femminicidio in Spagna. (Gian Antonio Orighi, Stampa, 7 gennaio 2014, p. 1, Prima pagina). ** Dai 528 omicidi del 2012 si è passati ai 501 del 2013, ma, per i femminicidi, all'opposto, dai 159 registrati due anni fa si è arrivati, l'anno scorso a quota 177, quasi uno ogni tre giorni. Una tendenza che sembrava smentita dai primi due mesi del 2014, che avevano fatto registrare un calo dei femminicidi e invece la conferma è arrivata dai dati della prima settimana di marzo, con altre sei donne uccise. Due soltanto ieri. (Valentina Errante, Messaggero, 9 marzo 2014, p. 4, Primo Piano). ** è chiaro che l’omicidio di una donna è l’ultimo gradino in una scala fatta prima di senso di superiorità e prevaricazione, poi di dispetti e minacce, in fine atti persecutori e violenze: i dati d’altronde lo confermano, in oltre il 70% dei casi le vittime dei femminicidi avevano già subito minacce, pestaggi e abusi precedentemente dal loro killer. Significa che 7 tragedie su 10 erano annunciate, anche se poi nel 90% dei casi le donne non ne avevano fatto parola direttamente alle autorità: (Viviana Daloiso, Avvenire, 30 giugno 2016, p. 11, Attualità).","Tipo: Confissazione / Suffissoide, Formanti: femmina, -cidio"
fetish,agg,"Feticistico, oggetto di feticismo.","[tit.] In Bocconi degustazioni fetish per cercare di vendere più libri [testo] Un po' di sana evasione deve pur essere concessa. Anche da parte di un ateneo «sobrio» come la Bocconi. Certo, da qui a organizzare degustazioni «fetish», proprio per citare l'aggettivo utilizzato dalla prestigiosa università, dovrebbe passarcene. [...] Insomma, pare di capire che nella libreria della Bocconi potrebbe esserci un'esposizione di capi di abbigliamento fatti con dolci e zucchero. (Stefano Sansonetti, Italia Oggi, 1 marzo 2012, p. 10).","Tipo: Prestito / Inglese, Formanti: fetish (inglese)"
film-concerto,loc nom,Film che propone l'esecuzione di un concerto.,"Oggi, domani e mercoledì, il circuito The Space (a Trieste alle Torri, in Friuli a Pradamano) propone «Back to front», il film con Peter Gabriel. Diretto dal vincitore del «Bafta» Award Hamish Hamilton, il film-concerto offre al pubblico delle sale cinematografiche un posto in prima fila, catturando l'eccitazione suscitata da una spettacolare performance live. (Piccolo, 5 maggio 2014, p. 23, Cultura-Spettacolo). ** ogni epoca ha la sua Cenerentola e Carlo Verdone ce la propone in chiave film-concerto, una favola nella quale i protagonisti recitano cantando, ospitati dalle maestose mura dei palazzi reali di Torino. (Luciana Caprara, Giornale d'Italia, 16 gennaio 2015, p. 12, Spettacoli).","Tipo: Composizione / Nome+nome, Formanti: film (inglese), concerto"
film-denuncia,loc nom,"Film che denuncia alla pubblica opinione le vicende che racconta, rivelandone aspetti a volte sconosciuti.","E benvengano le favole in un panorama in cui nei telegiornali, una buona notizia è rara, e la fiction è invasa da storiacce tratte dalla cronaca nera, da drammoni e film-denuncia. (Micaela Urbano, Messaggero, 22 settembre 2008, p. 23, Cultura & Spettacoli).","Tipo: Composizione / Nome+nome, Formanti: film (inglese), denuncia"
film-evento,loc nom,Film che costituisce un evento spettacolare o di grande richiamo.,"Quella che [Francis Ford] Coppola ha in mente di realizzare è quindi un’impresa improba che si porta dietro interi universi tematici ed espressivi, e che anche solo dal punto di vista strettamente cinematografico si propone di chiudere idealmente un ciclo hollywoodiano lungo mezzo secolo, approdando fino ai margini -- già visibili grazie all’esordio di Star Wars e ai primi film di Steven Spielberg -- del cinema sforna-blockbuster, la nuova Hollywood in senso stretto votata alla strategia del film-evento. (Osservatore romano, 17 settembre 2009, p. 5).","Tipo: Composizione / Nome+nome, Formanti: film (inglese), evento"
filoarabismo,sost,Atteggiamento di favore e simpatia per la causa politica dei popoli arabi.,"In gioco è anche la credibilità dell'Italia, da vent'anni ormai la nostra politica estera era stata riequilibrata chiudendo la stagione del filo-arabismo della vecchia Dc (e di [Bettino] Craxi). (Marco Ventura, Messaggero, 22 ottobre 2016, p. 3, Primo Piano).","Tipo: Confissazione / Prefissoide, Formanti: filo-, arabismo"
filoberlusconismo,sost,"Atteggiamento favorevole nei confronti delle scelte compiute da Silvio Berlusconi, leader politico del centrodestra e più volte presidente del Consiglio dei ministri.","quasi otto anni fa io espressi piena e convinta adesione al suggerimento del professor Giovanni Verde, all’epoca vicepresidente del Consiglio Superiore della Magistratura (personalità assolutamente non sospettabile di filoberlusconismo), tendente a «reintrodurre l’autorizzazione a procedere contro i parlamentari, istituto previsto dalla Costituzione fino al 1993 e spazzato via, in quell’anno dal ciclone Manipulite». (Pietro Lignola, Roma, 14 ottobre 2009, p. 1, Prima pagina).","Tipo: Confissazione / Prefissoide, Formanti: filo-, berlusconismo"
filo-confindustriale,agg,Favorevole agli indirizzi della Confindustria e dei suoi rappresentanti.,"bisogna ammettere che fino ad oggi nell'esecutivo ha prevalso l'impostazione rigorista e filo-confindustriale, che ha posto al centro dell'azione il cosiddetto «risanamento» delle finanze pubbliche. (Riccardo Realfonzo, Liberazione, 30 ottobre 2007, p. 1, Prima pagina).","Tipo: Confissazione / Prefissoide, Formanti: filo-, confindustriale"
filocurdo,sost,Chi o che è solidale con il popolo curdo.,"Utoya, i giovani socialisti norvegesi, di lì eravamo passati. Ma Suruc? Studenti filocurdi? Chi sono questi? Sono la ragazza con la maglietta bianca, così simile a quella che incontri sulle scale, alla nuova fidanzata di tuo cugino o nipote. Da queste parti ci impressionano le stragi di crocieristi europei, non quelle di passanti orientali. Di cristiani, non di sciiti. Ci sarebbe voluto un selfie anche dalla moschea in Kuwait attaccata nello stesso giorno della strage sulla spiaggia tunisina. (Gabriele Romagnoli, Repubblica, 22 luglio 2015, p. 1, Prima pagina).","Tipo: Confissazione / Prefissoide, Formanti: filo-, curdo"
filodalemiano,agg,"Sostenitore della linea politica di Massimo D'Alema, esponente del centrosinistra.","anche Rifondazione comunista è divisa al suo interno. Raccontano che Fausto Bertinotti preferisca di gran lunga [Walter] Veltroni, ma dentro il Prc la corrente filodalemiana è molto forte. (Foglio, 24 aprile 2007, p. 2).","Tipo: Confissazione / Prefissoide, Formanti: filo-, dalemiano"
filoeuropeo,agg,"Che sostiene l'Unione europea, anche nel quadro della politica internazionale.","Grecia e Olanda: due Paesi collocati, non solo geograficamente, agli antipodi dell’area euro. […] Nell’uno e nell’altro caso -- ma il discorso potrebbe valere domani anche per l’Italia -- i partiti «responsabili» e filo-europei, tra loro tutt’altro che concordi sulle scelte di merito, sono ridotti a considerare già come un successo l’avere i numeri per governare assieme: ovvero per dare vita a una grande coalizione in grado di assumere misure impopolari, ma esposta proprio per questo al logorante assedio delle forze anti-sistema, tanto più in assenza di meccanismi elettorali penalizzanti per le estreme. (Giovanni Sabbatucci, Messaggero, 14 settembre 2012, p. 1, Prima pagina). ** Se l’Europa non trova in sé la vocazione di essere impero senza imperialismo, via d’uscita non c’è. Se non trova il coraggio di dire che mai considererà «filo- europei» neonazisti che si gloriano di un passato russofobo che combatté i liberatori dell’Urss, le guerre nel continente son destinate a ripetersi. (Barbara Spinelli, Repubblica, 5 marzo 2014, p. 1, Prima pagina). ** In questi anni la sfiducia nei confronti della Ue si è solo approfondita, e non secondo la prevedibile divisione tra populisti nazionalisti e élite filo-europea. Non poche voci influenti nel dibattito pubblico auspicano il ritorno a una Francia totalmente sovrana: dal più celebre scrittore francese vivente Michel Houellebecq al filosofo di sinistra Michel Onfray nemico dell’«Europa liberale», al polemista neoreazionario Eric Zemmour. (Stefano Montefiori, Corriere della sera, 9 giugno 2016, p. 19, Esteri).","Tipo: Confissazione / Prefissoide, Formanti: filo-, europeo"
filogay,agg,"Che sostiene i gay, l'omosessualità e il suo riconoscimento pubblico.","così [John] McCain si priva di quella che era una delle sue carte più forti, e cioè la sua fama di dissidente, cane sciolto, battitore libero (maverick si dice qui). Il filo-gay in un partito omofobo, l'antitagli delle tasse in un partito leghista, l'ambientalista in un partito di petrolieri. (Marco D’Eramo, Manifesto, 5 settembre 2008, p. 1, Prima pagina). ** Colpo basso del Campidoglio alle famiglie romane con tre o più figli. Se la delibera sarà approvata dal Consiglio comunale, l’asilo non sarà più gratis per i bambini che hanno già due fratelli. Un altro schiaffo alle politiche familiari da una giunta invece attentissima alle iniziative filo-gay: in Campidoglio cercano personale interno esperto in «politiche di genere e Lgbt» per potenziare il dipartimento Servizi educativi e scolastici, giovani e pari opportunità. (Luca Liverani, Avvenire, 5 febbraio 2014, p. 9, Attualità).","Tipo: Confissazione / Prefissoide, Formanti: filo-, gay (inglese)"
filografia,sost,Raccolta e studio di ogni testimonianza scritta.,"Con lui l’azienda si evolve: alla storica attività si aggiungono la casa d’aste, lo spazio espositivo «Sala Bolaffi», il servizio di valutazioni online È Alberto inoltre a coniare il neologismo «filografia», introducendo una nuova categoria del collezionismo. (Repubblica, 13 marzo 2016, p. 52, Rcult).","Tipo: Confissazione / Prefissoide/suffissoide, Formanti: filo-, -grafia"
filotalebano,sost,Chi o che sostiene il potere dei Talebani in Afghanistan.,"Intanto proseguono le operazioni delle forze di sicurezza pachistane nella regione del Waziristan meridionale, controllata dalle tribù pashtun filo-talebane: 50 militanti sono stati catturati dai militari, riferisce l’emittente televisiva privata Dawn News. (Hamza Boc[colini], Libero, 20 gennaio 2008, p. 15, Esteri). ** In campagna elettorale diversi esponenti del centrodestra avevano denunciato l’«imboscamento» dei nostri soldati impegnati nella missione Isaf voluto dal governo di centrosinistra. L’ex titolare della Farnesina, Massimo D’Alema, veniva dipinto come filo-talebano. (Umberto De Giovannangeli, Unità, 18 maggio 2008, p. 2, In Italia).","Tipo: Confissazione / Prefissoide, Formanti: filo-, talebano, Taleban"
filoterrorista,sost,Chi o che sostiene i terroristi.,"Sempre in questa ottica, per esempio, va riguardato - in tempi più recenti quando l’immagine di un Gheddafi antioccidentale e filo-terrorista era stata messa da parte - l’episodio che, in occasione della sua prima visita in Italia nel giugno del 2009, ci mostra il dittatore libico in divisa con la foto sul petto di Omar al-Muktar, eroe della resistenza anti-italiana. (Francesco Perfetti, Tempo, 23 agosto 2011, p. 1, Prima pagina).","Tipo: Confissazione / Prefissoide, Formanti: filo-, terrorista"
filotibetano,agg,Che sostiene le ragioni e gli interessi tibetani.,"Si è conclusa dopo quattro ore di caos la staffetta della torcia olimpica in Giappone. Almeno tre persone sono state arrestate e quattro ferite tra la folla che, sventolando bandiere tibetane o cinesi, si è assiepata lungo il percorso della fiaccola per manifestare in modi che in alcuni momenti si sono fatti violenti. Sostenitori di Pechino e manifestanti filotibetani si sono picchiati mentre oppositori  della repressione in Tibet lanciavano immondizia contro i tedofori lungo le strade di Nagano, invase da migliaia di studenti cinesi con bandiere rosse. (Liberazione, 27 aprile 2008, p. 9, Attualità).","Tipo: Confissazione / Prefissoide, Formanti: filo-, tibetano"
filo-Ue,agg,Che si avvicina alle posizioni ufficiali dell'Unione europea.,"Se la scissione dovesse compiersi, verrebbe meno per Bruxelles la forza di un interlocutore unico come il Pd, il partito più votato alle europee del 2014. Ecco, con la rottura resterebbe intatto il suo profilo europeista? I «due» Pd manterebbero quell’eredità o la caccia ad accaparrarsi voti popolari li allontanerebbe da una tradizione filo Ue? (Lina Palmerini, Sole 24 Ore, 18 febbraio 2017, p. 1, Prima pagina).","Tipo: Confissazione / Prefissoide, Formanti: filo-, Ue"
finanza creativa,loc nom,"Gestione del sistema finanziario, anche pubblico, che pratica soluzioni contabili innovative o poco note, ma comunque legali, capaci di presentare i risultati finanziari nella miglior luce possibile; per estensione, in senso spregiativo e ironico, espediente contabile.","Si parla molto di finanza creativa, o più esattamente, si sentono le urla dei risparmiatori ridotti alla miseria da bond sotto la cui schiuma non c’è mai stato il latte. L’invenzione non ha risparmiato nessuna attività del nostro tempo. Se poi indica la forbice oltremodo aperta fra il valore nominale di una cosa e il suo valore reale, ebbene la creatività che con la fantasia altera valori inesistenti c’è stata anche in altre epoche. E c’è stata pure in letteratura, dove io la incontro quotidianamente. (Walter Pedullà, Messaggero, 12 gennaio 2009, p. 20, Cultura & Spettacoli). ** Le imprese artigiane e tutto quel mondo della micro e piccola impresa è vittima di un sistema statale che il centrodestra aveva promesso di modificare e che invece ha reso ancor più bloccato e ingessato. [Giulio] Tremonti più di [Roberto] Calderoli (non fosse altro perché l'uomo della finanza creativa aveva i cordoni della borsa) s'atteggiava a Richelieu e vendeva sempre ricette miracolistiche per guarire l'Italia. (Gianluigi Paragone, Libero, 8 aprile 2012, p. 1, Prima pagina). ** i Paesi più industrializzati […] hanno cercato di soddisfare, attraverso il debito, l’esigenza di crescita dei consumi in presenza di un declino salariale per larghe fasce della popolazione. Queste nazioni hanno spinto l’acceleratore sulla finanza creativa, che ha reso presto insostenibile la creazione di valore, producendo bolle e crisi finanziarie. (Leonardo Becchetti, Avvenire, 10 aprile 2013, p. 2, Seconda pagina). ** Quella dei «sindaci-speculatori», e dei Comuni anche piccoli e piccolissimi che si sono lanciati nella finanza creativa a volte senza conoscere una parola dell'inglese in cui sono scritti i contratti, rimane una storia piena di ombre, di operazioni-fotocopia venute in serie spesso sventolando un assegno iniziale per invogliare all'acquisto. (Gianni Trovati, Sole 24 Ore, 8 marzo 2014, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: finanza, creativo"
finanza di progetto,loc nom,"Tecnica finanziaria utilizzata dalla pubblica amministrazione per la realizzazione di infrastrutture e strutture pubbliche, a totale carico o con il contributo di capitali privati.","In Piemonte, dal 1998 ad oggi, il mercato della finanza di progetto, capitali privati per realizzare le opere in cambio della gestione, ha raggiunto quota 2,3 miliardi, assorbiti per lo più dalla realizzazione dell'autostrada Asti-Cuneo. Nel 2007 le gare pubblicate sono state 32 per un valore di 136 milioni di euro. (Christian Benna, Repubblica, 10 giugno 2008, Torino, p. XII). ** Le defiscalizzazioni già previste per le società di project financing, sono estese a tutti i casi di partenariato pubblico-privato. Diventa obbligatoria la Conferenza di servizi preliminare per la finanza di progetto. (Luigi Frasca, Tempo, 4 agosto 2012, p. 4, Primo Piano).","Tipo: Polirematica / Nome+preposizione+nome, Formanti: finanza, progetto"
finanza etica,loc nom,Attività finanziaria i cui utili sono parzialmente o totalmente destinati a realizzare azioni di solidarietà.,"La finanza etica è […] un modo di investire che non tiene conto solo delle variabili economiche classiche ma seleziona gli investimenti anche sulla base di considerazioni sociali e ambientali. Valuta, cioè, il grado di responsabilità sociale di un’impresa. Affermando di conseguenza che il profitto ha un odore, che deriva dal modo in cui è realizzato: è migliore quanto più il profitto viene conseguito in modo legittimo, responsabile, etico. (Avvenire, 16 aprile 2013, p. 20).","Tipo: Calco lessicale / Nome+aggettivo, Formanti: finanza, etico"
fingerfood,sost,"Stuzzichino, prelibatezza, assaggio o piccola razione di cibo di cibo che si porta alla bocca con le dita.","A Palazzo Lancellotti, imposte spalancate su piazza Navona l’altra sera per la preview de luxe organizzata da Christie’s. I collezionisti romani hanno potuto ammirare i lotti che andranno all’asta a Milano a fine maggio, […] gustando fingerfood «dry». (Ro. Petr., Messaggero, 18 maggio 2008, p. 43, Tutta Roma, Giorno & Notte). ** Quei tipi umani che a Roma [...] riconosci alla luce del giorno per il nodo a ormeggio della cravatta, l’incarnato perennemente abbronzato, la passione per le barche, il finger food, i lounge bar, in una geografia dei luoghi che fa perno tra l’ansa del fiume Aniene e Roma nord (i quartieri Parioli, Fleming, Trieste). (Carlo Bonini e Maria Elena Vincenzi, Repubblica, 16 marzo 2014, p. 19).","Tipo: Prestito / Inglese, Formanti: finger (inglese), food (inglese)"
finiano,sost,"Sostenitore e seguace della linea politica di Gianfranco Fini, presidente della Camera dei Deputati; che si richiama a Gianfranco Fini.","«Se dovessi dare un nome a questa platea direi che è la destra italiana che sta ragionando intorno ad un nuovo percorso, fondato sulla centralità di An e sul futuro della Cdl», riassume [Ignazio] La Russa, sottolineando orgoglioso che al convegno non c’era solo Destra Protagonista, ma anche una schiera di «finiani». I quali però, precisano in tutti i modi di avere «solo accolto l’invito per portare un contributo di idee alla riflessione» e di non essere affatto interessati ad eventuali progetti di «annessione». (Giornale di Brescia, 25 luglio 2004, p. 2, In primo piano). ** Nella maggioranza c’è qualcosa che non va, e questo lo hanno notato tutti. Quando si tratta di prendere una decisione, l’ala finiana (numericamente esigua e politicamente marginale) anziché agevolare le operazioni, le rallenta appellandosi a principi costituzionali, regolamenti parlamentari e, spesso, a pretesti. (Vittorio Feltri, Giornale, 6 gennaio 2010, p. 1, Prima pagina).","Tipo: Suffissazione / Denominale, Formanti: Fini (Gianfranco), -(i)ano"
fintoetnico,sost,Stile che tenta di imitare caratteristiche e atmosfere tipiche del folclore esotico; a esso relativo.,"Per trent'anni la compagnia è stata guidata da [Jiri] Kylian, che oggi preferisce lavorare come free lance, e l'anniversario è sottolineato con l'uscita di un cofanetto di quattro Dvd che raccoglie momenti forti della collaborazione fra Kylian e il Ndt [Nederlands Dans Theater]. […] Stamping Ground è un omaggio alla civiltà degli aborigeni australiani e alla loro cultura che attribuisce a ogni clan o famiglia una serie precisa di gesti. Una grande prova di finto etnico su musiche di sole percussioni. (Sergio Trombetta, Stampa, 11 novembre 2006, Tuttolibri, p. 8). ** Mitrovo circondato da neri che vendono elefanti in legno, e masterizzati e caricatori di cellulari, arabi che sciamano con imprecisati malloppi nei vicoli del centro storico, peruviani col loro artigianato finto etnico, più qualche cinese che vende cianfrusaglie di pacchiana inutilità. (Marcello Veneziani, Gazzetta del Mezzogiorno, 10 agosto 2007, p. 1, Prima pagina).","Tipo: Composizione / Aggettivo+aggettivo, Formanti: finto, etnico"
fiommino,sost,"Iscritto alla Fiom, Federazione impiegati operai metallurgici, costituita a Livorno il 16 giugno 1901; della Fiom.","Sarebbe meglio che i sindacati iniziassero a considerare il nostro lavoro non più come un feticcio inviolabile a prescindere da quello che accade nel mondo, ma soprattutto come un'opportunità che si conquista e si difende non con gli ukase dei fiommini, le assunzioni in blocco di Pantalone o le pensioni d'invalidità avellinesi, ma con un'apertura realistica al mercato (Diego Minonzio, Libero, 7 agosto 2009, p. 9, Italia). ** Ora? Tutto fermo. In attesa di decifrare le pieghe della «sentenza Pomigliano». In come Sergio Marchionne e i suoi legali, «soddisfatti a metà», leggeranno non il no a tutti i ricorsi di Maurizio Landini, ovviamente, ma l'obbligo a rimettere la sua Fiom «di lotta e opposizione» in pista con una propria rappresentanza contro un accordo totalmente legittimo per il giudice e che però i «fiommini» continueranno a non riconoscere. E a combattere. (Raffaella Polato, Corriere della sera, 17 luglio 2011, p. 3, Primo Piano). ** La particolarità di [Gianni] Rinaldini è […] quella di provenire non dalla Fiom, ma di arrivarci da una lunga carriera interna alla Cgil. Ma, nonostante la sua storia non «fiommina», porta avanti le idee di [Claudio] Sabattini in modo coerente. (Unità, 24 marzo 2014, p. 4).","Tipo: Suffissazione / Denominale, Formanti: Fiom, -ino 2 [Appartenente a, relativo a]"
firma digitale,loc nom,Codice informatico per la certificazione e il riconoscimento telematico dell'identità personale di un utente della Rete.,"Se la fatturazione elettronica è un'ipotesi remota per l'Italia, aggravando così il costo complessivo della burocrazia sulle imprese e dilatando i tempi di pagamento delle commesse, anche la Pec (Posta elettronica certificata) non funziona ancora come dovrebbe. In attesa della progressiva implementazione della firma digitale, dell'e-procurement (gli acquisti via web di prodotti e servizi per la pubblica amministrazione attraverso aste telematiche) e del cloud computing, che permetterebbero un notevole risparmio per le casse pubbliche. Ma questo è il piano ideale. (Fabio Savelli, Corriere della sera, 21 novembre 2011, Corriere Economia, p. 32). ** Alla luce dei «documenti riepilogativi», nota [Gianni] Canzio, «si evince che cospicue somme dei finanziamenti Expo sarebbero stati impiegati nell’implementazione del Pct (Processo civile telematico )», specie «per lo sviluppo della consolle» (strumento di lavoro dei giudici nel Pct con smart card e firma digitale) «e la realizzazione di una sala server destinata anche al funzionamento del sistema e alla sicurezza dei relativi dati». (Carlotta Bravo, Giornale d'Italia, 30 luglio 2014, p. 10, Dall'Italia). ** Ci sono anche altre nuove agevolazioni in materia di start-up innovative previste dall'Investment Compact: l'innalzamento da 15mila a 50mila euro per l'obbligo del visto di conformità per utilizzare in compensazione orizzontale i crediti iva; la possibilità di presentare l'atto costitutivo secondo un modello base, predisposto dal ministero dello Sviluppo Economico, anche con firma digitale, senza bisogno del notaio. (Fabio Ferrara, Messaggero Veneto, 27 aprile 2015, p. 25).","Tipo: Calco lessicale / Internazionalismo / Nome+aggettivo, Formanti: firma, digitale"
fiscalità differenziata,loc nom,"L'insieme delle disposizioni tributarie studiate per fornire incentivi a particolari aree geografiche di uno Stato, o a determinati settori sociali e imprenditoriali, per favorirne lo sviluppo.","Lo Svimez indica tre priorità per tornare a investire nel Sud: la rinnovata centralità del Mediterraneo, la fiscalità differenziata e una politica industriale che valorizzi i territori, puntando su energia e attività portuali. (Repubblica, 17 marzo 2012, p. 15, Economia).","Tipo: Polirematica / Nome+participio, Formanti: fiscalità, differenziato"
fiscalità di vantaggio,loc nom,"Le disposizioni tributarie studiate per fornire incentivi a particolari aree geografiche di uno Stato o a settori sociali e imprenditoriali, al fine di favorirne lo sviluppo.","Quando gli tocca esporre le sue proposte (e fin qui ancora non si sono viste proposte vere di Fli, dicono che ci sarà tempo) [Gianfranco Fini] si affida a quelle degli altri, quelle del tavolo delle parti sociali. Più spesa per innovazione e ricerca, più trasparenza negli appalti della pubblica amministrazione, corretto utilizzo dei fondi per le aree sottosviluppate, avvio della fiscalità di vantaggio del Sud. (Fabrizio dell'Orefice, Tempo, 8 novembre 2010, p. 1, Prima pagina). ** In questo quadro è il candidato al consiglio regionale de La Destra Franco Baritussio a ricordare l’importanza di «rivendicare e ottenere l’applicazione dell’autonomia tributaria e della fiscalità di vantaggio, come anche già definite dalla legge statale n. 220/2010, che assegna alla Regione le facoltà di modificare in riduzione le aliquote dei tributi erariali, prevedere esenzioni dal pagamento e introdurre detrazioni di imposta e deduzioni dalla base imponibile». (Barbara Fruch, Giornale d'Italia, 20 aprile 2013, p. 9, Italia). ** La «controfinanziaria» del centrodestra è pronta, almeno per quanto riguarda i macro filoni d’azione su cui preparare gli emendamenti da portare in aula. Si parte dalla fiscalità di vantaggio da applicare per imprese e cittadini, passando per un nucleo di provvedimenti di sostegno all’economia reale, fino ad arrivare all’utilizzo immediato di quei 10 milioni di euro che la giunta vuole iscrivere a bilancio nella posta dedicata al welfare regionale. (Mattia Pertoldi, Messaggero Veneto, 8 dicembre 2014, p. 6, Regione). ** Altro grimaldello anti-crisi sarebbe la cosiddetta fiscalità di vantaggio: alleggerire le aliquote Irap e Irpef in zone depresse o di confine. In una regione dove le aziende sono tentate di emigrare in Austria o Slovenia per sfruttare un sistema tributario più conveniente, la fiscalità di vantaggio è un modo per sostenere l'attività produttiva e l'occupazione locale. (Stefano Filippi, Giornale, 7 aprile 2015, p. 11, Controcorrente).","Tipo: Polirematica / Nome+preposizione+nome, Formanti: fiscalità, vantaggio"
fitocosmetologia,sost,Cura del corpo e della pelle attraverso l'uso di sostanze naturali estratte da piante o fiori.,"Quando ci si espone al sole, la pelle non deve subire trattamenti forti. E questa è proprio la novità: una seduta davvero rigenerante, ma così delicata e naturale che può essere raccomandata anche prima dell'abbronzatura. La seduta è nuovissima, dura circa un'ora e si avvale di una linea di prodotti studiati dal professor Guido Rovesti, cosmetologo esperto di chimica organica e di fitocosmetologia biologica, con 40 anni di attività nella ricerca naturale. (Corriere della sera, 28 maggio 2008, ViviMilano, p. 27).","Tipo: Confissazione / Prefissoide, Formanti: fito-, cosmetologia"
flagranza differita,loc nom,"Istituto giuridico che, sulla base di documentazione video-fotografica o di altri evidenti elementi indiziari di natura oggettiva, permette di considerare in stato di flagranza l’autore di un reato per il tempo necessario alla sua identificazione, entro un limite stabilito dalla legge.","Il presidente dei senatori del Pd Anna Finocchiaro, intervenuta in Aula dopo [Roberto] Maroni, definisce «utili» l'arresto in flagranza differita e il Daspo, ma esprime «un'ostilità chiara e limpida nei confronti del fermo preventivo» e ricorda che «qualcosa non ha funzionato se una città, già presidiata e allarmata da giorni sulla gravità dei disordini che potevano accadere, è stata in parte messa a ferro e fuoco». (F[iorenza] Sar[zanini], Corriere della sera, 19 ottobre 2011, p. 10, Primo Piano). ** L’Italia dei cortei violenti preoccupa le istituzioni. Rispunta l’arresto in flagranza differita per le violenze di piazza, così come già avviene per gli stadi. La misura ieri è stata annunciata al Senato dal ministro dell’Interno, Annamaria Cancellieri, chiamata a riferire dopo gli scontri ai cortei del 14 novembre. (F[abio] D[i] C[hio], Tempo, 23 novembre 2012, p. 9, Primo Piano).","Tipo: Polirematica / Nome+aggettivo, Formanti: flagranza, differito"
flaianite,sost,"Tendenza a citare o attribuire, talvolta anche a sproposito, battute e aforismi dello scrittore e giornalista Ennio Flaiano (1910-1972).","[tit.] Flaianite / La mania che sfregia la memoria autentica del grande scrittore / Tutti lo citano pochi lo conoscono [testo] [...] È l’effetto della «flaianite», una malattia collettiva nutrita dall’ignoranza e forse da un’intima, inconfessata invidia che impedisce di cogliere la sublimità dell’essere di Ennio Flaiano, nato nel 1910 a Pescara ma fervente romano adottivo, e scomparso prematuramente nel 1972. Neanche il recente Salone del libro di Torino è riuscito a riconoscere il valore di questo scrittore schivo, citatissimo e nello stesso tempo poco conosciuto. [...] E il periodico febbrile ritorno della «flaianite» rappresenta un intollerabile tradimento postumo. Il modo migliore, l’unico, per onorarlo è conoscerlo davvero. Si scoprirà allora che non era un clown del lessico. Anche se sapeva recitare molto bene. (Maurizio Gallo, Tempo, 18 maggio 2011, p. 25, Omnibus).","Tipo: Suffissazione / Denominale, Formanti: Flaiano (Ennio), -ite"
flashmob,loc nom,"Riunione di gruppo improvvisata, che si organizza mediante una convocazione a catena inoltrata attraverso siti Internet, o tramite messaggi di posta elettronica, durante la quale i partecipanti compiono un'azione collettiva.","Cinquantacinque cartelli col nome e l’età delle donne uccise nel 2012 dagli uomini. Questo il «flash mob» che Tilt, rete di collettivi e singole persone di  sinistra, impegnata anche sul tema della violenza di genere, ha organizzato ieri pomeriggio in piazza Montecitorio. (Adige, 3 maggio 2012, p. 5, Attualità). ** Ieri il movimento ha organizzato online un flashmob: tutti sotto la sede dell’assessorato alla Mobilità in via Capitan Bavastro per gridare: «Il biglietto pagatelo te». «Il servizio scadente e i costi imposti sono cause di emarginazione sociale» scrivono studenti e precari sul blog e sulla pagina Facebook Atac noi non paghiamo! (Laura Bogliolo, Messaggero, 25 maggio 2012, p. 34, Cronaca di Roma). ** Scopo di «SlotMob», che si ispira alle modalità di raduno rapido e clamoroso dei «flash-mob», è «costruire un’azione pubblica creativa di contrasto al gioco d’azzardo e di premio per chi si sottrae da facili guadagni basati sulla disperazione altrui», spiegano gli organizzatori. I più noti tra i docenti di economia che hanno aderito al progetto sono Luigino Bruni, Leonardo Becchetti, Stefano Bartolini e altri giovani economisti di atenei prestigiosi, come Tor Vergata, Bicocca, Siena, Lumsa, Cagliari. (Nello Scavo, Avvenire, 7 agosto 2013, p. 9, Oggi Italia). ** lo sciopero non è stato disdetto e sarà preceduto, stasera, da un «flash-mob» spontaneo in tutta Italia con le docenti vestite a lutto e un lumino tra le mani. (Salvatore Cannavò, Fatto Quotidiano, 4 maggio 2015, p. 4). ** Ora lei [Rosa Capuozzo], nel suo giorno più lungo, passato prima con gli elettori che hanno organizzato un flash mob a suo sostegno, e poi, fino a tarda sera, con assessori e consiglieri del suo gruppo, invita [Beppe] Grillo e [Luigi] Di Maio a una manifestazione anticamorra da organizzare a Quarto. Staremo a vedere se si farà mai. (Fulvio Bufi, Corriere della sera, 11 gennaio 2016, p. 9, Primo piano).","Tipo: Prestito / Inglese, Formanti: flash (inglese), mob (inglese)"
flessibilizzante,agg,Che contribuisce a sviluppare la duttilità mentale.,"«Alcuni paesi europei hanno vissuto in un mondo di favola, sottovalutando un debito e un deficit ritenuti a torto sostenibili per anni per poi rivelarsi insostenibili», ha ammonito [Mario Draghi]. Esortando soprattutto l'Italia a veloci, dure riforme flessibilizzanti del mercato del lavoro. (Andrea Tarquini, Repubblica, 1 dicembre 2012, p. 15, Economia).","Tipo: Suffissazione / Deverbale, Formanti: flessibilizzare, -ante"
flessibilizzare,verb,"In economia, rendere flessibile; con particolare riferimento al mercato del lavoro.","Alla base del processo di riorganizzazione la necessità di razionalizzare le risorse a disposizione delle varie aziende, puntando sul contenimento dei costi di sistema, con l’obiettivo di flessibilizzare l’impiego delle risorse stesse. (Christian Seu, Messaggero Veneto, 4 luglio 2010, p. 1, Prima pagina).","Tipo: Suffissazione / Deaggettivale, Formanti: flessibile, -izzare"
flessicurezza,sost,"Strategia politica che si propone di favorire, nello stesso tempo, la flessibilità del mercato del lavoro e la sicurezza sociale, soprattutto a vantaggio delle categorie più deboli dei lavoratori.","Un intero capitolo del Libro verde [dell'Unione Europea sulla riorganizzazione del diritto del lavoro] è […] dedicato alla flexsecurity, tradotto in italiano con un brutto neologismo, flessicurezza, in pratica il saper concedere flessibilità alle aziende, ma anche sicurezza, quindi certezza, ai lavoratori. (Massimo Mascini, Sole 24 Ore, 24 novembre 2007, p. 20, Economia e Imprese). ** In sostanza, attraverso la flessicurezza si cerca di operare una sorta di scambio tra minore tutela dal rischio di perdita del posto di lavoro -- conseguenza appunto della deregolamentazione -- e aumento delle possibilità occupazionali. Il circolo virtuoso che si pensa di attivare con tale approccio potrebbe essere così riassunto: se da un lato la maggiore libertà concessa agli imprenditori in materia di assunzioni temporanee e di licenziamenti fa sì che i lavoratori possano più facilmente perdere il posto, dall'altro a questi ultimi viene reso più agevole trovare una nuova occupazione, attraverso una serie di servizi e di strumenti di protezione. (Paolo Gargiulo, Repubblica, 29 luglio 2011, Napoli, p. XII). ** La parola «Flessicurezza» è un termine coniato negli anni Novanta in riferimento alla deregolamentazione del mercato del lavoro condotta nel nord Europa parallelamente al rafforzamento del sistema di sostegno ai gruppi più deboli. Si tratta di un compromesso tra imprese, sindacati e Stato, sostenuto da tre pilastri: flessibilità, sicurezza, riqualificazione continua dei lavoratori. Il risultato è una fortissima mobilità. (Danilo Taino, Corriere della sera, 14 gennaio 2012, p. 1, Prima pagina). ** come l’esperienza nordeuropea insegna, un mercato del lavoro moderno non può prescindere da un adeguato modello cosiddetto della flessicurezza: non è un ossimoro bensì un sistema con un adeguato bilanciamento tra la flessibilità invocata dai datori di lavoro e la protezione sociale per chi perde il posto di lavoro. (Piccolo, 15 maggio 2015, p. 37, Provincia).","Tipo: Calco lessicale / Internazionalismo / Nome+nome, Formanti: flessibilità, sicurezza"
flexicurity,sost,"Strategia politica che si propone di favorire, nello stesso tempo, la flessibilità del mercato del lavoro e la sicurezza sociale, soprattutto a vantaggio delle categorie più deboli dei lavoratori.","«Il bando da dieci milioni presentato oggi è il terzo che è stato tradotto dal burocratese -- prosegue [Mariella Zezza] -- il primo è stato quello sulla flexicurity». Un neologismo tecnico inglese. (Messaggero, 12 ottobre 2010, p. 31, Cronaca di Roma). ** Marco Biagi aveva una formazione europea, il suo progetto era quello di avvicinare l’Italia al modello della flexicurity e dell’inclusione attiva tipico dei Paesi nordici. (Maurizio Ferrera, Corriere della sera, 10 ottobre 2013, p. 50, Idee & opinioni). ** Il Jobs act può essere considerato la «via italiana» verso il modello europeo di flexicurity, regole flessibili per assunzioni e licenziamenti e tutele robuste in caso di disoccupazione. (Maurizio Ferrera, Corriere della sera, 13 febbraio 2017, p. 1, Prima pagina).","Tipo: Prestito / Inglese, Formanti: flexibility (inglese), security (inglese)"
flexsecurity,sost,"Strategia politica che si propone di favorire, nello stesso tempo, la flessibilità del mercato del lavoro e la sicurezza sociale, soprattutto a vantaggio delle categorie più deboli dei lavoratori.","da mesi gli avversari di Bersani nel Pd suggeriscono di puntare forte su riforme come quella della flexsecurity e da mesi chiunque nel Pd abbia provato a portare all’attenzione l’argomento è sempre stato identificato (è il caso di Pietro Ichino) come «un esponente del Pd che parla a titolo personale». (Foglio, 15 novembre 2011, p. 1, Prima pagina). ** «sui contratti a tempo determinato si torna indietro: con la riduzione del periodo di sospensione tra un contratto e l’altro si snatura lo spirito della norma e si finisce per precarizzare le persone. Servono invece maggiori tutele e più flexsecurity, che solo i contratti in somministrazione con la garanzia delle Agenzie possono offrire. Ancora non si è capito che liberalizzando la somministrazione si potrebbe dare sicurezza alla persona e flessibilità all’azienda» [Stefano Colli-Lanzi intervistato da Maurizio  Carucci]. (Avvenire, 27 giugno 2013, p. 7, Primo piano). ** «Tra giugno e luglio si è manifestata la convergenza di una parte consistente dei senatori di maggioranza su di una visione precisa del passaggio dal vecchio regime di job property a un nuovo regime di flexsecurity, articolata in tre capitoli fra loro strettamente interconnessi: un Codice semplificato e contratto a protezione crescente, un nuovo assetto degli ammortizzatori sociali, un nuovo assetto dei servizi per l’impiego centrato sulla cooperazione e integrazione tra Centri per l’Impiego pubblici e agenzie private accreditate, attraverso lo strumento del “contratto di ricollocazione”. Non è poco» [Pietro Ichino intervistato da Roberto Giovannini]. (Stampa, 10 settembre 2014, p. 5, Primo Piano). ** In autunno partirà anche la prima sperimentazione delle competenze della nuova agenzia nazionale del lavoro (Anpal), l’assegno di ricollocazione. Si tratta di un progetto ambizioso, figlio della cultura della flexsecurity. (Dario Di Vico, Corriere della sera, 2 settembre 2016, p. 29, Analisi & commenti).","Tipo: Prestito / Inglese, Formanti: flexibility (inglese), security (inglese)"
flip-flop,loc agg,"In senso figurato, tentennante, che non assume una posizione decisa.","Dei tre candidati democratici più forti, nel 2002 John Edwards e Hillary Clinton avevano votato in Senato a favore della guerra, e il terzo (Barack Obama) non aveva votato perché non era ancora senatore. Ma Obama in quegli stessi giorni aveva tenuto un discorso contro la guerra a Chicago. Edwards ha poi chiesto pubblicamente scusa al popolo americano per quel voto. Hillary Clinton non si è mai scusata, ma è diventata progressivamente più critica rispetto alla conduzione della guerra, esponendosi però allo stesso tipo di attacco che nel 2004 i repubblicani avevano lanciato contro John Kerry accusandolo di aver appoggiato prima quel che avrebbe contrastato dopo, cioè di essere un flip-flop, un voltagabbana. (Marco D’Eramo, Manifesto, 15 novembre 2007, p. 3).","Tipo: Metaforizzazione, Formanti: flip (inglese), flop (inglese)"
flirtoso,agg,Che si compiace di amoreggiare.,"Gli hashtag femminili (#teaminsonnia), più flirtosi; quelli maschili più funzionali e informativi. (Costanza Rizzacasa d'Orsogna, Corriere della sera, 23 maggio 2015, p. 43, Tempi liberi).","Tipo: Suffissazione / Denominale, Formanti: flirt (inglese), -oso"
focacceria,sost,"Esercizio pubblico per la vendita e la consumazione di focacce, anche ripiene.","L’anziano proprietario della Focacceria, con voce bassa ma ferma, e senza mai guardare gli imputati, ha confermato la ricostruzione fatta dai figli sulle varie fasi di «avvicinamento» dei presunti estorsori al suo locale. (Arena, 6 ottobre 2007, p. 4, Italia). ** «Ma non è tutto», conclude [Salvatore] Garofalo: «Nel vecchio laboratorio abbiamo aperto con successo una focacceria e qui, grazie alla presenza di una mamma somala, accanto ai prodotti tipici siciliani offriamo in degustazione anche quelli della tradizione del Corno d’Africa». (Paola Scarsi, Avvenire, 2 marzo 2014, p. 9, Attualità). ** I ristoranti, bar e focaccerie del paese proporranno piatti, specialità e menù a tema, per trasformare la cittadina in un percorso enogastronomico capace di rievocare i sapori di una volta. (Silvia Simoncelli, Secolo XIX, 5 novembre 2016, p. 31, Album).","Tipo: Suffissazione / Denominale, Formanti: focaccia, -eria 1 [Suffisso che forma sostantivi indicanti negozi, laboratori, luoghi di vendita, locali pubblici o servizi commerciali.]"
fogliante,sost,"Lettore abituale che si riconosce nella linea proposta dal quotidiano «il Foglio», diretto da Giuliano Ferrara; relativo al, o diffuso dal, «Foglio».","[Oscar] Giannino è un’anima libertarian in abito anglo-risorgimentale (con baffi a manubrio), è un vecchio sodale della banda fogliante, è un intellettuale coi fiocchi devoto a quell’occidente che nell’estremismo delle libertà coniugate con l’autoritarismo identitario ha trovato un contravveleno alla sua non scontata lassitude. Mica poco. (Foglio, 17 luglio 2012, p. 3).","Tipo: Suffissazione / Denominale, Formanti: Foglio (il), -ante"
fogliettone,sost,"Taglio basso, articolo di giornale pubblicato abitualmente nella parte bassa della pagina, spesso rubrica fissa di contenuto culturale o scientifico.","Ce l'ha proprio con il concetto di un canale pensato per una fascia di età che si ferma sotto i tre anni, il giornale della Cei. Scrive: «Non occorre avere titoli internazionali per elencare le controindicazioni e i danni che la tv può arrecare a bambini piccolissimi. A cominciare dall'immobilità forzata che si incoraggia, dalla fascinazione del piccolo schermo luminoso che manda letteralmente in trance i bebè...» e giù a raffica strali spalmati per tutto il quotidiano tra editoriali, interviste e fogliettoni. (Alessandra Arachi, Corriere della sera, 30 luglio 2009, p. 22, Cronache).","Tipo: Adattamento, Formanti: feuilleton (francese)"
folksonomia,sost,"Classificazione sociale: tassonomia costruita dagli utenti per marcare e classificare i contenuti dei siti web, con lo scopo di renderne più agevole la ricerca attraverso la rete telematica.","[Fabio] Metitieri compie un lungo viaggio: da Google a Wikipedia all'open archive, dalla blogosfera alla blogorrea alle folksonomie, dal citizen journalism ai media tradizionali accusati di non puntare sull'informazione di alta qualità ma di correre al ribasso. Il viaggio termina all'information literacy, ovvero: imparare ad usare le informazioni contestualizzandole e relativizzandole. (Lelio Demichelis, Stampa, 27 giugno 2009, Tuttolibri, p. 9).","Tipo: Adattamento, Formanti: folksonomy (inglese)"
folksonomy,sost,"Classificazione sociale: tassonomia costruita dagli utenti per marcare e classificare i contenuti dei siti web, con lo scopo di renderne più agevole la ricerca attraverso la rete telematica.","Capovolgere l'origine dei dati implica anche una rivoluzione nell'organizzazione. A fornire una veste concettuale al nuovo contesto è Thomas Vander Wal, architetto dell'informazione, che, mettendo insieme le parole «folks» (gente) e «taxonomy» (tassonomia), conia un fortunato neologismo: folksonomy. Da qui, una filosofia, una metodologia e una tecnologia per riorientare il Web sui progetti, le vite individuali e le diverse esigenze conoscitive degli utenti. In alternativa alla classificazione tradizionale, tassonomica, basata su un «linguaggio controllato» (standard internazionali, thesaurus, ontologie) la folksonomia propone una classificazione sociale, dal basso, che attinge al linguaggio «vivo», (Fabio Di Giammarco, Stampa, 3 gennaio 2007, Tuttoscienze, p. 2).","Tipo: Prestito / Inglese, Formanti: folk (inglese), taxonomy (inglese)"
folliniano,sost,"Sostenitore di Marco Follini, già segretario politico dell'Udc; di Marco Follini.","Le prime indiscrezioni sull’Italia di mezzo lasciavano intendere che il progetto folliniano di un nuovo centro fosse già abbastanza avviato. (Foglio, 9 giugno 2006, p. 1, Prima pagina). ** è fitta, la «rete» del capo dell'Mpa, e mette insieme baroni del consenso, reduci della Prima Repubblica, esponenti di liste civiche e movimenti autonomisti ai più sconosciuti. L'ultima intesa messa in piedi è quella con i folliniani che non hanno seguito l'ex vicepremier nel suo passaggio al Partito democratico. Sono gli uomini di Italia di Centro, una «costola» di Italia di mezzo che è capeggiata dall'ex ministro Vincenzo Scotti (E. La., Repubblica, 19 febbraio 2008, Palermo, p. II).","Tipo: Suffissazione / Denominale, Formanti: Follini (Marco), -(i)ano"
fondativo,agg,"Che rappresenta la fondazione di qualcosa; che ne costituisce il fondamento, la base.","[in quale veste Gianfranco] Fini sarebbe chiamato al Quirinale, dove all’apertura di una crisi seguono le consultazioni di rito? Vi salirebbe come presidente della Camera, preceduto solo dal presidente del Senato, o come titolare del nuovo partito che ha reclamato la crisi, risparmiando magari al capo dello Stato l’inutile fatica di sentirne poi i capigruppo parlamentari? In queste domande si riflette, e neppure per intera, la grande e gravissima confusione istituzionale prodotta dal convegno «fondativo» di Futuro e Libertà, il movimento finiano che dovrà comunque aspettare ancora due mesi per nascere davvero. (Francesco Damato, Tempo, 8 novembre 2010, p. 1, Prima pagina).","Tipo: Suffissazione / Deverbale, Formanti: fondato, -ivo"
fondo etico,loc nom,"Nel mercato finanziario, fondo d'investimento che devolve una parte delle rendite a iniziative di solidarietà o di ricerca scientifica.","L’Opera [Romana Pellegrinaggi] precisa anche che i costi dell’operazione-Wojtyla saranno coperti da un «fondo etico» finanziato da privati e da un contributo di 5 milioni del Comune. (Fabio Perugia, Tempo, 30 marzo 2011, Cronaca di Roma, p. 9). ** «Uno degli aspetti fondamentali da chiarire, su cui nel nostro Paese si tende ancora a fare confusione, è che i fondi etici non fanno beneficienza -- dice Alessandra Viscovi, direttore generale di Etica Sgr --. Investono i soldi dei clienti con l’obiettivo di ottenere rendimenti soddisfacenti, ma con un approccio diverso, che contribuisce allo sviluppo di un sistema economico più solidale e sostenibile». (Avvenire, 16 aprile 2013, p. 20).","Tipo: Calco lessicale / Internazionalismo / Nome+aggettivo, Formanti: fondo 2 [Fondo di investimento], etico"
fonoromanzo,sost,Raccolta di canzoni la cui sequenza costituisce la trama di un racconto.,"Il nuovo album non è un «fonoromanzo», come Caparezza aveva definito il precedente Le dimensioni del mio caos. Anche se tutti i brani sono il racconto di un lungo sogno, in cui si affacciano personaggi storici come Giordano Bruno e Giovanna D'Arco, Shakespeare e Danton: «Il tema di fondo» spiega «è l'eresia, nella religione e in politica». (Carlo Moretti, Repubblica, 25 febbraio 2011, p. 63, Spettacoli e Tv).","Tipo: Confissazione / Prefissoide, Formanti: fono-, romanzo"
food-design,loc nom,"Progettazione del cibo: ideazione, preparazione e allestimento di specialità alimentari e gastronomiche, con particolare attenzione al loro aspetto estetico e alla loro appetibilità.","Francesco sta ancora studiando a Pollenzo, Ludovico ha appena finito e si sta specializzando in food design. La rete italiana dei giovani è nata un anno fa e sono già venticinque i gruppi italiani fioriti da sud a nord, da Enna a Trieste, da Napoli a Merano. (Sara Strippoli, Repubblica, 27 ottobre 2012, Torino, p. XVII).","Tipo: Prestito / Inglese, Formanti: food (inglese), design (inglese)"
food-designer,loc nom,"Progettista del cibo: chi inventa e cura la realizzazione di preparazioni gastronomiche o specialità alimentari, con particolare attenzione al loro aspetto estetico e alla loro appetibilità.","Dalla gestione delle materie prime, alle varie modalità di consumo del cibo, il Food designer diventa un punto di riferimento per i diversi soggetti coinvolti nell' attività di progettazione dei nuovi prodotti e delle metodologie di consumo. (Barbara Millucci, Corriere della sera, 10 settembre 2012, Corriere Economia, p. 29). ** Uno space designer e un food designer ci prendono per mano in un viaggio tra i cinque sensi. Lexus, il noto marchio automobilistico giapponese, approda al Salone del Mobile di Milano con un progetto in zona Tortona che non lascia indifferenti: a progettare «A journey of the senses» ci ha pensato infatti il designer francese Philippe Nigro e ad ampliare l'esperienza sensoriale è stato chiamato Hajime Yoneda, chef tristellato Michelin e famoso per interpretare in chiave contemporanea ricette tradizionali. (Francesca Amé, Giornale, 18 aprile 2015, p. 19, Style week).","Tipo: Prestito / Inglese, Formanti: food (inglese), designer (inglese)"
fooding,sost,"Tendenza del gusto e del benessere che consiglia di mangiare cibi genuini e appetitosi in ambienti confortevoli, anche con accompagnamento di musica d'atmosfera, in contrapposizione alla cultura del fast food.","Che cos'è il fooding? È un mix di food e feeling, possibilmente in un quartiere cool. Tradotto in italiano: dei cuochi cucinano della roba in un posto carino, la gente mangia e beve. Accade, nelle più difformi situazioni (ristoranti, trattorie, chioschi, sagre di strada, feste di rione, matrimoni, funerali, inaugurazioni, fiere, degustazioni, orge, banchetti) da qualche secolo. Ma vuoi mettere chiamarlo fooding? (Michele Serra, Repubblica, 16 ottobre 2010, p. 38, Commenti).","Tipo: Prestito / Inglese, Formanti: food (inglese), feeling (inglese)"
foodmania,sost,"(Iron.) Passione esagerata per la gastronomia, per la continua ricerca di nuove mode e tendenze culinarie.","La «food mania» non basta a spiegare il milione e passa di telespettatori costanti. Qual è l’ingrediente segreto? «L’altissima qualità della produzione e la squadra perfetta. Con Sky si lavora bene, sono avanti. La loro idea di televisione è molto oltre quella della vecchia tv generalista. Sono attentissimi al prodotto, offrono il massimo in fatto di professionalità e tecnologia e ti lasciano libero di realizzare la tua idea» [Clara Caroli intervista Umberto Spinazzola]. (Repubblica, 7 marzo 2014, Torino, p. XI). ** basta una grandinata a rovinare l'aspetto di un intero raccolto di frutta, e spesso a guidare il consumatore al momento della spesa è più l'occhio che la sostanza. Il tutto per la fortuna di Daly Table che può vantarsi non solo di offrire prezzi eccezionalmente bassi (una dozzina di uova costa un dollaro), ma può anche strizzare l'occhio a elementi ai quali la clientela, travolta dalla foodmania imperante, oggi è più attenta. Per esempio un'offerta strettamente legata alla stagionalità. (Massimo Malpica, Giornale, 26 febbraio 2016, p. 20, Attualità).","Tipo: Prestito / Inglese, Formanti: food (inglese), -mania ENG (inglese)"
food-valley,loc nom,"La regione del cibo, delle specialità alimentari; con particolare riferimento alla città di Parma e al suo entroterra.","L'ultima domanda che vale la pena fare e che sorge spontanea può essere sintetizzata così: ma Parma con il peso del suo Pil, con l'immagine internazionale di cui gode, con la forza della sua food valley non merita forse una borghesia migliore? (Corriere della sera, 22 maggio 2012, p. 9, Primo Piano). ** Quanto valga una stella in più o in meno lo dimostra anche quest’anno la Guida Michelin, il temuto e agognato libro rosso della ristorazione, che ha presentato la sua edizione 2017 a Parma, capitale della food valley italiana e fresca di riconoscimento di «città creativa della gastronomia» da parte dell’Unesco. (Alberto Caprotti, Avvenire, 17 novembre 2016, p. 22, Economia & lavoro).","Tipo: Composizione / Nome+nome, Formanti: food (inglese), valley (inglese)"
fool,sost,"Giullare, buffone.","viene il dubbio che per vie traverse gli emendamenti siano anch’essi figli nemmeno troppo degeneri di questo tempo abbastanza dissennato. Quante volte negli ultimi vent’anni s’è detto che l’Italia è un «paese di matti» o che il sistema politico è «impazzito». [Francesco] Cossiga, del resto, «faceva» il fool shakespeariano, [Silvio] Berlusconi invocava a tutto spiano una «lungimirante follia» -- che s’è vista, poi. (Filippo Ceccarelli, Repubblica, 26 luglio 2014, p. 8, Politica).","Tipo: Prestito / Inglese, Formanti: fool (inglese)"
footvolley,sost,"Attività ludico-sportiva praticata sulla spiaggia, originariamente in Brasile, a metà fra il calcio e la pallavolo.","La stagione estiva del Csi San Benedetto, è andata in scena per 45 giorni. In cartellone si è visto il beach-rugby [...], a seguire il footvolley 2x2, e quindi la tappa nazionale del beach volley. (Felice Alborghetti, Avvenire, 25 agosto 2007, p. 30, Sport).","Tipo: Prestito / Inglese, Formanti: foot (inglese), volley (inglese), futevolei (brasiliano)"
forchetta,sost,"In statistica, ampiezza della possibile oscillazione tra un valore minimo e uno massimo.","sono stati anche questi «ingredienti intangibili» a contribuire al successo di un’Ipo [Initial Public Offering, Offerta pubblica iniziale] che con una forchetta di prezzo tra 8 e 10,5 euro aveva ricevuto una domanda pari a 3,6 volte l’offerta. (Antonia Jacchia, Corriere della sera, 30 giugno 2011, p. 30, Economia). ** Decolla lunedì la privatizzazione di Poste Italiane che porterà nelle casse dello Stato tra un minimo di 2,7 e un massimo di 3,8 miliardi. Dopo un rinvio di quasi ventiquattr'ore ieri la Consob ha sdoganato il prospetto informativo per la quotazione. Il crono-programma prevede che le azioni vadano in offerta da lunedì, quando la società incontrerà gli investitori a Piazza Affari, fino al 22 ottobre. Rispettate le attese sulla forchetta di prezzo, che è stata fissata tra 6 e 7,5 euro per azione, anche se sul mercato andrà «solo» il 34,7% della società; (Sofia Fraschini, Giornale, 10 ottobre 2015, p. 18, Economia).","Tipo: Metaforizzazione, Formanti: forchetta"
forfettino,sost,Regime contabile che consente alle piccole imprese di nuova costituzione di optare per un'imposta sostitutiva dell'Irpef pari al 10% del reddito e dei ricavi.,"secondo una dettagliata ricostruzione dell'Ansa, una misura assai simile a quella proposta ieri da [Silvio] Berlusconi già esiste da una decina di anni per le imprese «individuali» avviate da giovani. Infatti molte delle nuove iniziative imprenditoriali godono da due lustri, in Italia, di un regime fiscale agevolato: il cosiddetto «forfettino» del 10 per cento che è stato introdotto con la legge 388 del 2000, la Finanziaria per il 2001. (Roberto Petrini, Repubblica, 25 novembre 2010, p. 30, Economia).","Tipo: Alterazione, Formanti: forfait (francese), -ino 1 [Piccolo]"
forfettone,sost,Regime contabile che consente alle imprese molto piccole di optare per un'imposta sostitutiva dell'Irpef pari al 15% del reddito prodotto per le attività con ricavi inferiori a 50 milioni annui.,"Quanto alle ultime generazioni, il forfettone al 5% per i giovani che aprono un’attività potrà essere utilizzato fino al 35esimo anno di età senza il vincolo dei quattro anni di durata. (Tempo, 16 luglio 2011, p. 5, Primo Piano).","Tipo: Alterazione, Formanti: forfait (francese), -one"
formapartito,loc nom,"Progetto ideale, strutturale e organizzativo sul quale si basa un partito politico.","«Un esempio per tutti: in uno schieramento politico dominato dall'idea della forma-partito, uno schieramento che rimprovera ad altri proprio il difetto di non essere un partito, ci si poteva aspettare la sequenza: partito che decide-candidato che accetta. In Lazio è successo l'opposto: il candidato ha deciso-l'erede ultimo della tradizione partito ha accettato» [Giulio Tremonti intervistato da Fabrizio Forquet]. (Sole 24 Ore, 17 gennaio 2010, p. 2, Primo Piano). ** Dire queste cose non significa affatto tornare alle categorie del Novecento. A schemi di alleanza sociale (qui [Stefano] Menichini polemizza con efficacia) datati e per me funzionali alla conservazione di una forma partito che fa acqua da tutte le parti. Burocratica, tendenzialmente intollerante, tanto retorica nei pronunciamenti quanto indulgente con le correnti, i personalismi e la degenerazione delle pratiche politiche. (Goffredo Bettini, Europa, 2 marzo 2012, p. 1, Prima pagina). ** L'altro protagonista del centrosinistra che verrà, [Fabrizio] Barca, non partecipa alla Direzione. […] Di lui si parla anche come del possibile premier di un governo del Presidente, ma Barca ha sempre smentito, almeno ufficialmente, di voler imboccare quella via. È un'altra la sua passione: «Mi voglio impegnare in politica», ammette. E lo affascina l'idea di «aggiornare la forma-partito». (Maria Teresa Meli, Corriere della sera, 7 marzo 2013, p. 3, Primo Piano). ** Da alcune settimane, presso il Pd, si riunisce nella massima riservatezza una Commissione per la revisione della forma-partito, davanti alla quale sono sfilati tutti gli ex leader del partito. (Fabio Martini, Stampa, 7 gennaio 2015, p. 6, Primo Piano). ** qualcuno inizia a pensare che ormai trattare con il premier sia inutile. Ad aprire un varco è Fabrizio Barca, ex ministro del governo Monti e da mesi impegnato a ripensare la «formapartito» dei democratici: «Lascio la commissione che doveva riorganizzare il partito. La relazione di [Matteo] Renzi dimostra che quell’organismo è inutile. Non c’è nessuna volontà di cambiare il Pd, le nostre proposte sono state ignorate». (Marco Iasevoli, Avvenire, 5 luglio 2016, p. 9, Attualità).","Tipo: Composizione / Nome+nome, Formanti: forma, partito"
format-house,loc nom,Casa di produzione che realizza gli schemi originali di programmi televisivi a puntate.,"Sul nuovo sito della rivista «Link. Idee per la tv» è uscito uno speciale molto interessante dedicato ai distretti produttivi emergenti e il primo Paese preso in considerazione è stato proprio Israele: «Le case di produzione, i distributori e le format house hanno fatto tesoro delle luci della ribalta, imponendosi come realtà solide destinate a rimanere; grazie all’intraprendenza di creativi e producer, Tel Aviv è ormai un polo stabile nella bussola televisiva internazionale». (Aldo Grasso, Corriere della sera, 18 giugno 2016, p. 42, Spettacoli).","Tipo: Prestito / Inglese, Formanti: format (inglese), house (inglese)"
formigoniano,sost,"Chi o che fa riferimento a Roberto Formigoni, presidente della Regione Lombardia.","Nel modello formigoniano il cittadino può scegliere se curarsi in strutture pubbliche o private, tanto a pagare è sempre la Regione. (Alberto Statera, Repubblica, 14 dicembre 2009, Affari & Finanza, p. 11). ** [tit.] [Tarcisio] Bertone e Pirellone / Il segretario di stato al raduno dei formigoniani. Attivismo della chiesa a un mese dalle regionali (Foglio, 26 gennaio 2010, p. 4). ** «Se la globalizzazione ti lascia solo, Cl no», si usa dire e il motto contiene un elogio della presenza sociale del movimento e un attestato della sua (contestata) modernità. Ma quel motto esplicita anche il ruolo di testimonianza che il successore di don Giussani, Julián Carrón, ha avuto modo di indicare (e ribadire) ai seguaci del movimento nel maggio 2012 nel pieno della bufera formigoniana. (Dario Di Vico, Corriere della sera, 18 agosto 2013, p. 1, Prima pagina).","Tipo: Suffissazione / Denominale, Formanti: Formigoni (Roberto), -(i)ano"
formigonismo,sost,Il modello politico di Roberto Formigoni nel governo della Regione Lombardia.,"[tit.] [Marco] Cappato (Radicali): in Regione contro il formigonismo (Corriere della sera, 21 gennaio 2010, p. 5, Primo Piano).","Tipo: Suffissazione / Denominale, Formanti: Formigoni (Roberto), -ismo"
forno intelligente,loc nom,Forno programmato per dosare autonomamente il calore e il tempo di cottura dei cibi.,"Nella casa domotica allestita in collaborazione con la Regione Friuli Venezia Giulia e l'Area Science park, saranno installati, su cucine Snaidero, alcuni tra gli elettrodomestici più innovativi delle gamme Elettrolux, come il bio-tritarifiuti e i forni intelligenti. (G. P., Piccolo, 14 febbraio 2008, p. 6, Economia&Porto). ** Cucinare, concetto indissolubilmente legato a gesti che assolvono a funzioni primarie. Eppure abbiano appena passata una stagione in cui si puntava a governare le preparazioni con l'uso spinto della tecnologia, dal forno intelligente che riconosce la pietanza e da solo decide tempi e modalità di cottura, al frigorifero in grado di dialogare con il supermercato organizzando le scorte e il loro consumo nei tempi corretti. (Silvia Nani, Corriere della sera, 14 maggio 2011, p. 38).","Tipo: Calco lessicale / Nome+aggettivo, Formanti: forno, intelligente"
forumista,sost,Chi partecipa a un forum telematico.,"Una delle forumiste del «Supplemento singolo» racconta di aver ricevuto un invito a un addio al nubilato strutturato in una tre giorni in «beauty farm» con le amiche. «Peccato che la vacanza sia a mie spese -- rivela -- e io quel gruzzoletto lo spenderei volentieri per una vacanzuccia per conto mio... Ma posso mai dire di no?». (Antonella Baccaro, Corriere della sera, 7 luglio 2012, p. 43, Controcopertina Famiglie). ** C’è chi ricorda: «Lo stanno trattando come [Stefano] Pioli e poi che fine abbiamo fatto?» e chi si schiera con la società: «Gli hanno dato fiducia ed è la mossa giusta». Meglio dei commenti a caldo martedì sera dopo che [Claudio] Fenucci era salito in sala stampa per difendere [Diego Luis] Lopez: «Che grande errore, giochiamo da cani». Il dibattito continuerà nei prossimi giorni. Intanto un forumista scrive: «Ho sentito le parole di Fenucci, che dire: #diegostaisereno». (Luca Sancini, Repubblica, 5 marzo 2015, Bologna, p. X).","Tipo: Suffissazione / Denominale, Formanti: forum (inglese), -ista"
forza d'interposizione,loc nom,Contingente militare neutrale schierato tra stati o fazioni in lotta.,"Andrea Margelletti, presidente del Centro Studi Internazionali, non è realistico pensare che le due parti, da sole, arrivino ora a una tregua. È pensabile a Gaza una forza di interposizione internazionale? «Per una forza di interposizione non ci sono i presupposti politici e poi perché, soprattutto interno al mondo palestinese, è in atto una ulteriore lotta di potere. Hamas ha politicamente tutto da perdere da uno scontro con Israele: il vero problema sono i gruppi salafiti palestinesi». (Luca Geronico, Avvenire, 12 luglio 2014, p. 13, Mondo).","Tipo: Polirematica / Nome+preposizione+nome, Formanti: forza, interposizione"
forzaleghismo,sost,L’orientamento politico che accomuna i sostenitori di Forza Italia e della Lega Nord.,"La drammatizzazione sui clandestini che «invadono» e sulle moschee che si moltiplicano serve a trasmettere al popolo della destra che il forzaleghismo, quell’unità identitaria e politica fra [Silvio] Berlusconi e [Umberto] Bossi solitamente premiata dagli elettori, esiste ancora e sempre di più e le recenti divisioni sono state superate. (Mario Ajello, Messaggero, 21 maggio 2011, p. 2, Primo Piano). ** i numeri elaborati dalla Ipsos di Nando Pagnoncelli mese dopo mese su un campione di seimila persone sono significativi. Prendiamo i lavoratori autonomi: alla fine del 2016 i grillini raggiungevano addirittura il 39,3% dei favori distanziando di 20 punti secchi il Pd e lasciando le briciole al vecchio forzaleghismo. (Dario Di Vico, Corriere della sera, 19 gennaio 2017, p. 30, Analisi & commenti).","Tipo: Suffissazione / Denominale, Formanti: Forza Italia, Lega 2 [Partito politico], -ismo"
forzaleghista,sost,Chi o che si riconosce nell’orientamento politico che accomuna Forza Italia e la Lega Nord.,"E qualche sorpresa positiva al Nazareno si aspettano anche dai capoluoghi piemontesi e lombardi, che finora sono state roccheforti forza-leghiste. (Rudy Francesco Calvo, Europa, 17 maggio 2014, p. 3, Primo piano).","Tipo: Suffissazione / Denominale, Formanti: Forza Italia, Lega 2 [Partito politico], -ista"
forzanovista,sost,Appartenente al movimento di estrema destra Forza Nuova; di Forza Nuova.,"Il forzanovista Roberto Fiore si affretta a stigmatizzare la sequenza: [...]. Ma la Questura smentisce: si tratta di un ambulante romano, C. M., classe 87, ex militante di estrema destra, fermato poco dopo in un bar (Alessia Marani, Messaggero, 22 febbraio 2017, p. 2, Primo Piano).","Tipo: Specializzazione, Formanti: Forza Nuova, -ista"
fotocamera digitale,loc nom,"Apparecchio fotografico che digitalizza le immagini riprese, registrandole su supporto magnetico.","Il modello base con capacità di 10 Wh si riempie completamente in 4 ore e può nutrire uno smartphone e mezzo o quattro fotocamere digitali. Quello da 50 Wh ha bisogno di 10 ore di esposizione ai raggi del sole ma può poi supportare 6 telefoni cellulari intelligenti. (Martina Pennisi, Corriere della sera, 27 giugno 2014, p. 41, Tempi liberi).","Tipo: Calco lessicale / Nome+aggettivo, Formanti: fotocamera, digitale"
foto-choc,loc nom,"Fotografia che suscita sconcerto o stupore, dall'intento provocatorio.","[tit.] Le foto choc, più efficaci di tanti editoriali / Con la prima pagina di ieri «il Giornale» ha provocato la reazione di chi trova inaccettabile che sia mostrata la violenza. Ma il nostro dovere è informare. E niente racconta meglio un conflitto delle immagini crude (Giornale, 19 settembre 2009, p. 9, Il Fatto). ** [tit.] Su Facebook le foto-choc di Davide, ucciso a 16 anni (Stampa, 8 settembre 2014, p. 14, Cronache).","Tipo: Composizione / Nome+nome, Formanti: foto(grafia), choc (francese), shock (inglese)"
foto-installazione,sost,Opera d'arte contemporanea realizzata con tecniche fotografiche.,"[tit.] Le foto-installazioni di [Gianluigi] Colin archeologo del contemporaneo (Repubblica, 3 novembre 2013, p. 46).","Tipo: Confissazione / Prefissoide, Formanti: foto-, installazione"
fotonotizia,sost,Notizia giornalistica contenuta nella didascalia che commenta una fotografia.,"Non si pensi che si tratti di una finestra aperta su Palazzo Marino, che tra l’altro guadagna 360mila euro l’anno per l’affitto dello spazio, perché il palinsesto è vario: un altro 25% sarà dedicato alla informazione intesa in senso stretto. Fotonotizie, reportage dal mondo, approfondimenti, ma anche cartoni, video inediti, film. Il tutto, e qui sta la differenza con altri mezzi di comunicazione, con particolari accorgimenti: lo schermo sarà muto e la comunicazione sarà scritta, data la particolarità del luogo. (Marta Bravi, Giornale, 19 dicembre 2007, p. 46, Milano Cronaca). ** Sui quotidiani apparivano fotonotizie di vecchiette sgomente, con lo spinotto in mano e il video butterato di puntini impazziti. Il sonoro, indisponibile sulla carta stampata con le attuali tecnologie, era certamente «sto decoder der ciufolo». (Michele Serra, Repubblica, 18 novembre 2009, p. 48, Commenti). ** In principio [la «Padania»] fu il giornale «guerriero» delle origini: un po’ federalista e un po’ secessionista. Voce del «celodurismo» ortodosso dell’Umberto Bossi prima maniera, che lo tenne a battesimo l’8 gennaio 1997 con una prima pagina che era già tutto un programma. Titolo d’apertura: «Ministeri a delinquere». Spalla a firma del segretario della Lega e, di taglio, fotonotizia (un mendicante col cappello in mano) con didascalia: «Uno Stato da abbandonare prima di finire così». Altri tempi, tutto finito. A darne il triste annuncio, ieri, proprio la prima pagina della moritura «Padania», dopo l’incontro di venerdì scorso tra il segretario della Lega, Matteo Salvini, e il presidente dell’Editoriale Nord, Ludovico Gilberti. Epilogo obbligato: dopo la riduzione della foliazione a 12 pagine e il taglio dei costi, il colpo di grazia è arrivato con il taglio dei fondi all’editoria. «La Lega è al risparmio su tutto e quindi non ha rinnovato il proprio contributo all’Editoriale Nord - spiega Salvini -. Ma in questo caso si tratta anche dell’ennesimo bavaglio calato dal governo Renzi che riduce i contributi per l’editoria che esistevano da anni». Scontato l’addio alla carta, resta uno spiraglio per l’online. «Stiamo lavorando per rimanere quantomeno su internet», assicura Salvini. Soluzione al momento tutta da trovare. «Indubbiamente ci sono stati anche errori gestionali interni nel passato ma questa botta del taglio al fondo per l’editoria ha decurtato dell’80% i nostri introiti e poiché la Lega non può più garantirci il contributo che ha sempre dato siamo in ginocchio», conferma la direttrice Aurora Lussana. Paradosso dei paradossi: i sondaggi volano, ma le casse piangono. Lo sanno bene, d’altra parte, i 71 dipendenti (tra la sede nazionale di via Bellerio e quelle locali) del partito di Matteo Salvini: per tutti sono già state avviate le procedure di mobilità.  È la rottamazione, bellezza! Che non risparmia neppure la stampa di partito: con «Europa» in liquidazione e «l’Unità» già chiusa, ora è il turno della «Padania». Ultima fermata, per il quotidiano della Lega Nord, il 1° dicembre, quando scatterà la cassa integrazione per i 14 giornalisti e i 5 tipografi. In principio fu il giornale «guerriero» delle origini: un po’ federalista e un po’ secessionista. Voce del «celodurismo» ortodosso dell’Umberto Bossi prima maniera, che lo tenne a battesimo l’8 gennaio 1997 con una prima pagina che era già tutto un programma. Titolo d’apertura: «Ministeri a delinquere». Spalla a firma del segretario della Lega e, di taglio, fotonotizia (un mendicante col cappello in mano) con didascalia: «Uno Stato da abbandonare prima di finire così». (Stampa, 9 novembre 2014, p. 9, Primo Piano). ** comincia a fare rumore il silenzio forzoso a cui [Sergio] Mattarella costringe i giornali italiani. È andato a Berlino, a Parigi e in Vaticano, ha ricevuto il segretario generale dell'Onu e il presidente del Ppe, ha condotto una seduta del Csm e ha firmato leggi discusse. In altre stagioni il capo dello Stato avrebbe conquistato sempre la prima pagina, invece ormai anche i quotidiani che storicamente seguono più da vicino il Colle sono passati alle fotonotizie. (Massimiliano Scafi, Giornale, 4 aprile 2015, p. 8, Interni).","Tipo: Confissazione / Prefissoide, Formanti: foto-, notizia"
fotoracconto,sost,"Racconto per immagini, basato sulla sequenza di fotografie che illustrano un episodio.","Ragazzi, raccontateci la «vostra» città. Come la vivete, come vorreste che fosse. È semplicissimo, basta un cellulare. Andate e scattate. E poi inviate le vostre foto-racconto, corredate da un testo, al concorso «The Mobile City» (Gian Mario Benzing, Corriere della sera, 7 maggio 2008, p. 68). ** sono numerosissimii libri di citazioni mangerecce, di spunti sul cibo, di ricette-non ricette, di consigli per chi vuole saperne di più. Per questo la scommessa di Patrizia Traverso -- divertente, apprezzata ed eclettica fotografa genovese -- era ancora più rischiosa: dopo aver esplorato il mondo dei libri con «Preferisco leggere» ha scelto una ricetta difficile -- un equilibrio perfetto tra foto in bianco e nero, foto a colori, citazioni dotte e consigli per chi ama il cibo -- per inventare un volume di «fotoparole» un foto-racconto in cui le immagini dialogano con personaggi della letteratura, dell'arte e della gastronomia, si intitola «Lo sguardo e il gusto». (Raffaele Niri, Repubblica, 29 novembre 2012, Genova, p. XV).","Tipo: Confissazione / Prefissoide, Formanti: foto-, racconto"
fotoricatto 1,sost,Ricatto messo in opera mediante la cessione di fotografie compromettenti.,"[tit.] Fotoricatti, Lapo [Elkann] inseguito dai paparazzi [testo] […] Dall’inchiesta di Milano sui fotoricatti emerge forte il sospetto di una distorsione dell’attività giornalistica finalizzata, in cambio dei ritiri delle immagini, a ottenere da parte delle vittime soldi o solo un debito di gratitudine da riscuotere al momento giusto. (Giuseppe Guastella, Corriere della sera, 25 gennaio 2010, p. 23, Cronache). ** Partiamo da una delle ultime scene della lunga giornata dentro e fuori l'austero palazzo del Tribunal da Relacão, la Corte d'Appello di Lisbona. Sono le sei e mezza di sera. L'udienza per decidere le sorti dell'ex primula rossa dei fotoricatti è iniziata alle 10: doveva durare mezz'ora e invece sono ancora lì a mettere nero su bianco la decisione del giudice Paula Grandvaux, e cioè che [Fabrizio] Corona dovrà tornare indietro quanto prima. (Paolo Berizzi, Repubblica, 25 gennaio 2013, p. 18).","Tipo: Confissazione / Prefissoide, Formanti: foto-, ricatto"
foto-ricatto 2,sost,Fotografia compromettente usata per estorcere denaro.,"Anche la politica sarebbe una cosa seria. Se non lo è più, e non lo sembra più, non è detto che sia facile farla: ricoprire l'incarico di assessore vuol dire conoscere leggi e leggine, stare inchiodato sulle pratiche, stare attento a trappole e clientele, evitare concorrenti e correnti pericolose e, persino, avere una vita privata piuttosto regolare, perché oggi le foto-ricatto mi sa che hanno una circolazione più corposa di quella che immaginiamo. (Piero Colaprico, Repubblica, 6 aprile 2010, Milano, p. VIII).","Tipo: Composizione / Nome+nome, Formanti: foto(grafia), ricatto"
fotosegnalamento,sost,Segnalazione da parte dell'autorità di polizia per mezzo di fotografie scattate di fronte e di profilo.,"Gli agenti, però, attestano due cose in più: e cioè che poi «all’identificazione della ragazza si addiveniva col codice univoco ottenuto mediante il fotosegnalamento e la copia del documento pervenuto dalla struttura di Messina». (Luigi Ferrarella, Corriere della sera, 1 novembre 2010, p. 5, Primo Piano). ** basta che una pattuglia ferma uno straniero e per fare il fotosegnalamento deve arrivare sul tronchetto della Roma-L’Aquila e il suo turno spesso finisce lì. (Davide Desario, Messaggero, 24 luglio 2011, p. 41, Cronaca di Roma). ** «Una volta che il turista apre il portafogli, il Faraone sfila una banconota di grosso taglio e si allontana -- racconta una vigilessa -- quando lo fermiamo però non ha soldi con sé. Tiene sempre in tasca il permesso di soggiorno, che gli consente di essere identificato in fretta, senza perdere tempo al fotosegnalamento in via Custodi o in qualche commissariato di polizia». (Franco Vanni, Repubblica, 12 settembre 2013, Milano, p. VII). ** L’anno scorso ne sbarcarono in Italia 170 mila, un record; nei primi quattro mesi di quest’anno il pallottoliere segna già 85 mila migranti assistiti dalle nostre strutture, un ultrarecord. Per identificarli attraverso il fotosegnalamento dobbiamo acquistare macchinari, reclutare personale. Per ospitarli servono alloggi, quando ci mancano perfino le caserme. Sicché nel 2014 abbiamo speso 650 milioni nella gestione degli immigrati, nel 2015 la stima s’impenna a 800 milioni. (Michele Ainis, Corriere della sera, 16 maggio 2015, p. 1, Prima pagina).","Tipo: Confissazione / Prefissoide, Formanti: foto-, segnalamento"
fotosegnalare,verb,"Segnalare qualcuno per mezzo di fotografie riprese di fronte e di profilo, e successivamente inserite negli archivi della polizia.","Le impronte digitali ai minori? «Attenzione nell'ordinanza del ministero c'è scritto che dobbiamo identificare con certezza tutti i nomadi presenti nei campi -- interviene un altro poliziotto, che si toglie i guanti di lattice e si accende una sigaretta sulla porta della baracca-campo base --. Questo non significa fotosegnalare i bambini a tappeto. Andiamo per gradi. Moltissimi sono nati in Italia e hanno certificato di nascita e tessera sanitaria. Se dovessimo trovare un bimbo senza documenti decideremo cosa fare». (Cristina Zagaria, Repubblica, 2 luglio 2008, p. 1, Prima pagina). ** Il pm aveva disposto che la ragazza fosse fotosegnalata e poi mandata in una comunità: se non ci fossero stati posti disponibili in una casa famiglia, avrebbe dovuto passare la notte in questura. (Claudia Guasco, Messaggero, 15 novembre 2010, p. 7, Primo Piano). ** In pieno inverno magari no, ma con la ripresa della bella stagione nulla fa escludere una ripresa dei flussi migratori. Ed è molto probabile, in assenza di una nuova gestione del problema, che si ritorni a vedere scene di stranieri che non vogliono farsi fotosegnalare o prendere le impronte digitali. (Marco Ludovico, Sole 24 Ore, 17 novembre 2015, p. 8).","Tipo: Confissazione / Prefissoide, Formanti: foto-, segnalare"
fotosegnalazione,sost,Segnalazione da parte dell'autorità di polizia per mezzo di fotografie scattate di fronte e di profilo.,"«La fase conclusiva della procedura di identificazione, fotosegnalazione e affidamento della minore -- scandisce le parole [Edmondo] Bruti Liberati -- è stata operata correttamente». (Tempo, 3 novembre 2010, p. 2, Primo Piano). ** Qualche ora di sonno, la colazione con i biscotti distribuiti dalla Ue, e ieri mattina, a piccoli gruppi dentro i pulmini di Polizia, Carabinieri, Guardia di Finanza, la prima tappa del cammino italiano, la polizia scientifica in piazza Indipendenza per la fotosegnalazione, poi l'ufficio immigrati della questura alla Caserma Fadini, alla Fortezza, per la domanda d'asilo, che tutti faranno anche se lo status di rifugiati non è affatto scontato. (Maria Cristina Carratù, Repubblica, 6 aprile 2011, Firenze, p. I). ** dei nostri connazionali sappiamo tutto e potremmo rintracciarli. Dei clandestini non sappiamo nulla. Arrivano senza documenti e declinano le generalità che vogliono. Molti rifiutano di sottoporsi alla fotosegnalazione e rendono vana la rilevazione delle impronte digitali levigandosi i polpastrelli. (Magdi Cristiano Allam, Giornale, 14 giugno 2015, p. 1, Prima pagina). ** Gli hotspot galleggianti servirebbero, puntualizza [Angelino] Alfano, «per evitare che ci sia una situazione di difficoltà o disordine sui moli, e per organizzare la fotosegnalazione dei migranti direttamente a bordo, sotto l’egida di Frontex (l’Agenzia Ue per la sorveglianza delle frontiere esterne, ndr) e con la presenza delle organizzazioni umanitarie». «Se non dovessero servire -- conclude -- i più felici saremo noi». (Daniela Fassini, Avvenire, 21 maggio 2016, p. 7, Primo piano).","Tipo: Confissazione / Prefissoide, Formanti: foto-, segnalazione"
fragilizzato,agg,Reso fragile.,"in una Europa che anche al di là del caso greco è tornata a riporre le sue speranze di avanzata soprattutto nell'asse franco-tedesco, l'idea di avere in Francia e in Germania due leader fragilizzati non è fatta per rassicurare. Ben al contrario, l'Ue di oggi avrebbe assoluto bisogno di poteri solidi e forti a Parigi e a Berlino, poco importa se di centrodestra o di centrosinistra. Per questo il logoramento lento che le regionali francesi sembrano annunciare a Parigi, in attesa di altre verifiche continentali, rappresenta lo scenario peggiore. Per la Francia, ma anche per l'Europa. (Franco Venturini, Corriere della sera, 15 marzo 2010, p. 1, Prima pagina). ** La differenza «di contesto» tra [Mario] Draghi e [Ben] Bernanke è evidente. La Fed è sotto attacco, le bordate della destra sono pesanti, ma finché c'è [Barack] Obama alla Casa Bianca e con un mandato di altri due anni alla Fed, Bernanke non si sente affatto fragilizzato. Deve avere come unica guida l'interesse degli Stati Uniti, come indicatore di pericolo il tasso di disoccupazione all'8,2%. (Federico Rampini, Repubblica, 25 agosto 2012, p. 1, Prima pagina). ** «l’amore segreto del presidente» è stato rivelato nel momento peggiore per l’inquilino dell’Eliseo, già fragilizzato da mesi politicamente difficili, dal caso Leonarda alla disoccupazione che non inverte il suo trend negativo. Scandalo deflagrato proprio quando [François] Hollande si preparava al rilancio sulla politica economica, durante l’attesa conferenza stampa davanti ai giornalisti di mezzo mondo che passerà invece agli annali per tutt’altro. (Edoardo Malvenuti, Secolo XIX, 16 gennaio 2014, p. 7, Cronache).","Tipo: Suffissazione / Deaggettivale, Formanti: fragile, -izzato"
francobollo elettronico,loc nom,Affrancatura che si può acquistare attraverso la rete telematica e stampare direttamente sulla busta della corripondenza mediante la stampante di un personal computer.,"Il ministro della Funzione Pubblica, Luigi Nicolais, e l'amministratore delegato delle Poste, Massimo Sarmi, hanno sottoscritto un accordo di programma. Tra gli obiettivi la carta d'identità elettronica e il francobollo elettronico. (Corriere della sera, 13 febbraio 2007, p. 37).","Tipo: Calco lessicale / Nome+aggettivo, Formanti: francobollo, elettronico"
francocentrico,agg,"Che considera la Francia in posizione centrale, di grande rilievo.","Spiega Emmanuele Emanuele, presidente del Palaexpò, come la mostra intenda «portare il grande pubblico a familiarizzare con una prospettiva geografico-culturale dell'arte europea più ampia, variegata e sorprendente di quella cui ci ha abituato una visione unicamente franco-centrica della storia dell'arte fra Otto e Novecento». (Francesca Giuliani, Repubblica, 25 marzo 2011, Roma, p. XIII).","Tipo: Confissazione / Prefissoide/suffissoide, Formanti: franco-, -centrico"
Frankenstein-food,loc nom,"(Iron. Spreg.) Cibo transgenico, le cui materie prime hanno subìto un’alterazione del patrimonio genetico, mediante mediante manipolazioni di laboratorio.","gli Stati Uniti hanno esportato nel mondo intero il loro Frankenstein-food: modelli di vita e di consumo che insieme col cibo-spazzatura hanno diffuso un'alimentazione iper-calorica e patogena. È esplosa la piaga dell'obesità di massa, che non è più un male dei ricchi, ma nelle nazioni più sviluppate diventa una condanna dei meno abbienti: quelli che non possono permettersi diete vegan, palestre, e soggiorni nelle «cliniche della salute». (Federico Rampini, Repubblica, 1 aprile 2011, p. 45).","Tipo: Prestito / Inglese, Formanti: Frankenstein, food (inglese)"
frappuccino,sost,Bevanda fredda frullata al gusto di cappuccino.,"La crisi del pane eccita le folle nel Maghreb, una guerra di cipolle scuote il confine fra India e Pakistan e il Frappuccino raggiunge quotazioni record nelle strade della Cina. Da qualche giorno, il prezzo dei generi alimentari preoccupa decine di governi seminati fra le coste dell’Africa e l’estremo oriente. (Luigi De Biase, Foglio, 11 gennaio 2011, p. 1, Prima pagina). ** L'unico grande mistero su cui si interrogava mezza Italia (quella che viaggia per il mondo) è: perché in Italia non c'è Starbucks? Perché non possiamo degustare un Frappuccino a due passi dal Pantheon o un Iced Cinnamon Dolce Latte all'ombra della Madonnina? (Andrea Cuomo, Giornale, 1 marzo 2016, p. 17, Attualità). ** Starbucks, a Roma: ma dove? Se a Milano il dibattito si è concentrato a piazza Duomo, dove la multinazionale dei frappucini ha finanziato l'area con le palme, nella Capitale sui social rimbalza la domanda: dove apriranno? (Mauro Evangelisti, Messaggero, 18 febbraio 2017, p. 39, Cronaca di Roma).","Tipo: Parola macedonia, Formanti: frappè, cappuccino"
frase-chiave,loc nom,"Frase che racchiude il senso fondamentale di un discorso, di un testo, di una vicenda o del pensiero di qualcuno.","Proveranno a strumentalizzarle, le dichiarazioni che Ilary Blasi Totti ha rilasciato a «Vanity Fair» nel corpo di una lunga intervista. Proveranno a citarne alcune prima di alcune altre, così che si affievolisca l’effetto di frasi-chiave del tipo: «Fortunatamente io e Francesco abbiamo gli stessi valori, la stessa filosofia di vita, gli stessi obiettivi e il nostro amore. Non ho mai dubitato di lui, gli ho sempre creduto». (T. P., Messaggero, 8 ottobre 2008, p. 26, Cultura & Spettacoli).","Tipo: Composizione / Nome+nome, Formanti: frase, chiave"
fratelli-coltelli,loc nom,"Fratelli, o persone legate da un vincolo di assidua contiguità, il cui rapporto è caratterizzato da diffidenza, rancore e ostilità, spesso non palesi.","Adesso, ve l’immaginate Roberto [Saviano] il tenebroso? Steso dal gancio più infido. Smascherato in quella che spaccia come la sua maggior virtù: raccontare la verità, rifilare all’Italia e al mondo reportage ineccepibili. Più fratelli coltelli di così dentro il giornale-partito non si riesce. E più indisciplinato di così l’ottantenne [Giorgio] Bocca -- che cominciò fascista e poi finì sull’altra sponda -- non può essere. (Lidia Lombardi, Tempo, 13 novembre 2010, p. 1, Prima pagina). ** [tit.] La maledizione dem dei fratelli-coltelli / Ma stavolta il Pd si ricompatta sul leader [testo] […] Lo scontro [Enrico] Letta-[Matteo] Renzi è l’ultimo della lunga serie dei fratelli-coltelli della sinistra e dell’Ulivo. (Nino Bertoloni Meli, Messaggero, 14 febbraio 2014, p. 6, Primo Piano). ** Se non apparisse un’attività rubata al Papa, si potrebbe dire che [Romano Prodi] sta cercando di gettare ponti fra tribù di fratelli-coltelli. «Quello che mi ha sorpreso», spiega, «è che non esistono vere divergenze sulla strategia e sulle politiche. A bloccare tutto sono i veti personali: tantissimi contro Matteo Renzi. Ma anche quelli di Renzi contro altri». (Massimo Franco, Corriere della sera, 24 giugno 2017, p. 1, Prima pagina).","Tipo: Polirematica / Nome+nome, Formanti: fratello, coltello"
freegan,sost,"Chi pratica un vegetalismo senza spese, basato sul rifiuto del consumismo e degli schemi del commercio e sul recupero degli alimenti indispensabili tra i rifiuti della società opulenta; relativo a questo stile di vita.","[tit.] I «freegan», quelli che vivono di scarti [testo] Rappresentanti estremi della lotta allo spreco, in barba alle più elementari regole igieniche, i freegan sono persone che vivono di ciò che gli altri scartano, ricavando dalla spazzatura perfino ciò di cui si nutrono. (Corriere della sera, 9 gennaio 2011, p. 56). ** Il movimento americano freegan […] promuove e diffonde l'utilizzo del cibo vegano recuperato: i «free/vegan» vivono esclusivamente di quello che la società, e soprattutto la grande distribuzione, sprecano. (Repubblica, 30 agosto 2014, Bologna, p. XVIII).","Tipo: Prestito / Inglese, Formanti: freegan (inglese)"
free-press,loc nom,Stampa quotidiana o periodica diffusa gratuitamente; quotidiano gratuito.,"I free press «Leggo» (Caltagirone) e «City» (Rcs) se le suonano di santa ragione. (Andrea Montanari, Indipendente, 2 aprile 2004, p. 2). ** Sono invece 800 mila le tonnellate utilizzate per stampare i giornali: un dato in calo del 14% dopo il primo crollo del 2009 (la causa è in larga misura nella crisi della free press). (P. D. M., Repubblica, 4 luglio 2011, Affari & Finanza, p. 12).","Tipo: Prestito / Inglese, Formanti: free (inglese), press (inglese)"
free-tv,loc nom,"Televisione gratuita, non a pagamento, senza canone.","«Credo che sia Rai che Mediaset continueranno a mantenere i soliti spazi, ma la nuova cultura della tv per bambini è tematica, con canali fatti su misura per loro. I bambini sono i primi ad averlo capito. Anche gli inserzionisti pubblicitari sono ben consapevoli che la forza della pay-tv è incomparabile con quella della free-tv» [Jaime Ondarza, a. d. della Turner Italia, intervistato da Remo De Vincenzo]. (.com, 14 aprile 2006, p. 6, Spettacolo.com). ** Da un lato c'è il vecchio sistema della free tv basata sulla pubblicità (che non è solo quello di Rai e Mediaset, ma anche di aziende come YouTube), dove sostanzialmente il pubblico non è cliente (infatti non paga) ma è il «prodotto» della rete, in quanto viene letteralmente «venduto» agli inserzionisti sulla base di un prezzo stabilito dall'Auditel. (Carlo Alberto Pratesi, Repubblica, 17 maggio 2010, Affari & Finanza, p. X).","Tipo: Prestito / Inglese, Formanti: free (inglese), tv ENG (inglese)"
free web,loc nom,Accesso gratuito ai siti web.,"se la parola d'ordine dei social network è «condivisione» il popolo del free web dimentica che dietro c'è sempre chi ci guadagna: basterebbe guardare alle valutazioni miliardarie delle società di Internet e ai bilanci dei colossi della Silicon Valley per averne la riprova. (Massimo Sideri, Corriere della sera, 24 marzo 2011, p. 33, Cronache).","Tipo: Prestito / Inglese, Formanti: free (inglese), web (inglese)"
frisson,sost,"In senso figurato, fremito interiore.","Generalizzare le tendenze culturali è uno sport insidioso, ma dovunque ci si volti si vedono segnali che sembrano indicare che il sesso ha perso quel suo frisson di libertà. (Erica Jon, trad. di Fabio Galimberti, Repubblica, 11 luglio 2011, p. 1, Prima pagina).","Tipo: Prestito / Francese, Formanti: frisson (francese)"
frontline,sost,"Prima fila, prima linea; che si trova direttamente esposto, a contatto diretto con il pubblico.","Un ufficio ad hoc per i dipendenti Fs «stressati» dal contatto con il pubblico. Gente con alle spalle una media di 30 anni di biglietteria. Impiegati in prima linea, stanchi degli «incontri-scontri» con pendolari e turisti, che ora Ferrovie dello Stato vuole spedire in un ufficio ad hoc pensato per «rilassare» i loro nervi. Peccato che l'ufficio sia un call center. […] Tutti «frontline», come dice l'azienda. Tradotto: in prima linea. Esposti alla «aggressività della gente» dice Carmelo, uno dei quattro dipendenti «stressati». (Silvia Bignami, Repubblica, 13 giugno 2008, Bologna, p. XIII).","Tipo: Prestito / Inglese, Formanti: front (inglese), line (inglese)"
front-office,sost,"Ufficio di servizio diretto, sportello; di contatto diretto, di servizio diretto.","Abbiamo presentato un piano, alla fine del 2004, quando cominciavamo a renderci conto dell'importanza e delicatezza della questione, attraverso una commissione di esperti, per rendere il servizio più efficace ed efficiente, insomma ottimale per i nostri cittadini; il piano prevedeva tra gli altri l'apertura di un call-center, di sportelli front-office, una seria azione di lotta alla evasione ed elusione, ecc… (Sicilia, 18 giugno 2006, p. 46, Catania). ** La consegna è prevista il 4 marzo prossimo. Entro l'estate saranno ospitati quasi tutti gli assessorati della Regione Puglia. I primi, in primavera, saranno gli uffici che hanno il front office con il pubblico. (Piero Ricci, Repubblica, 24 dicembre 2011, Bari, p. VII). ** Gli operatori «front office», cioè quelli al servizio del pubblico, sono 781, il 49,4%. Gli altri lavorano negli uffici, evidentemente. E' la percentuale più bassa d'Italia, va da sé. In Sardegna agli sportelli c'è il 78,8% degli impiegati, in Basilicata l'83%, in Lombardia l'84%. (Andrea Lodato, Sicilia, 21 febbraio 2014, p. 1, Prima pagina).","Tipo: Prestito / Inglese, Formanti: front (inglese), office (inglese)"
frontrunner,sost,Candidato favorito.,"Qualcuno, anche se la storia non fosse vera -- in passato alcuni giornali texani ci hanno lavorato, senza cavarne un ragno dal buco -- potrebbe insomma cogliere l’occasione per disarcionare colui che oramai tutti, dalla Casa Bianca in giù, considerano il frontrunner repubblicano [Rick Perry]. (Marilisa Palumbo, Europa, 3 settembre 2011, p. 1, Prima pagina).","Tipo: Prestito / Inglese, Formanti: front (inglese), runner (inglese)"
functional food,loc nom,"Cibo funzionale: sostanza alimentare, perlopiù geneticamente modificata, che soddisfa i bisogni di una sana alimentazione, favorendo il benessere dell'organismo e contrastandone i processi degenerativi.","Ho scritto in più occasioni che mangiare sano non vuol dire, come molti pensano, mangiar poco e con cibi di scarsa soddisfazione gastronomica. Non giurerei neppure sul biologico e l'esperienza mi ha convinto che una buona tecnologia può migliorare il cosiddetto cibo naturale, senza osannare per questo il successo degli integratori o del functional food. (Eugenio Del Toma, Repubblica, 8 novembre 2011, p. 43, Salute).","Tipo: Prestito / Inglese, Formanti: functional (inglese), food (inglese)"
fuoco amico,loc nom,"Colpo o esplosione d'arma da fuoco che ha come bersaglio accidentale commilitoni o appartenenti a una coalizione di forze armate alleate; in senso figurato, attacco rivolto a persone che militano nello stesso schieramento o appartengono allo stesso gruppo sociale.","La liberazione di Giuliana Sgrena è costata la vita di Nicola Calipari, ucciso da quello che il gelido linguaggio militare chiama «fuoco amico». Doveva essere un giorno di «grande gioia» ha detto [Silvio] Berlusconi ieri sera: è diventato invece di «dolore profondo e lutto». (Teresa Bartoli, Mattino, 5 marzo 2005, p. 5, Primo piano). ** [Nello] Musumeci è qui, però, anche a cercare di capire che cosa non ha funzionato a casa sua. Perché l'ex presidente della Provincia di Catania in questi due mesi di campagna elettorale ha anche dovuto fare i conti con un bel po' di fuoco amico. (Andrea Lodato, Sicilia, 30 ottobre 2012, p. 7, Il Fatto). ** Ed Miliband non vuole questo ma appare ancora timido e ancora condizionato dal sindacato che è l'azionista di riferimento del partito laburista. Lo strattona Tony Blair con linguaggio severo. E lo minacciano le Trade Unions. I sondaggi premiano Ed Miliband e dicono che è davanti ai tory di almeno 10 punti. Ma i moderati del New Labour e la sinistra sindacalista lo tengono sotto tiro. Insomma, nel centrosinistra britannico è cominciato il «fuoco amico», a destra e a sinistra, verso il giovane leader. (Fabio Cavalera, Corriere della sera, 13 aprile 2013, p. 8, Primo Piano). ** Gli imperi hanno sempre cercato di usare il lavoro per far spegnere nelle anime dei lavoratori i sogni di libertà, di gratuità, di festa. Proprio per il suo essere il principale amico dell’uomo, il lavoro si presta a essere manipolato e usato contro i lavoratori, diventa facilmente «fuoco amico». (Luigino Bruni, Avvenire, 31 agosto 2014, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: fuoco, amico"
fuoristradistico,agg,Relativo o adatto a un fuoristrada.,"L'aspetto quasi da coupé (tagliente e muscoloso, grazie ai copriparafanghi neri in rilievo e ai cerchi vitaminizzati) contrasta con l'altezza elevata da terra (22 cm, come la Forester), che però fa presumere consistenti possibilità fuoristradistiche. (Saverio Villa, Corriere della sera, 19 dicembre 2011, p. 48).","Tipo: Suffissazione / Denominale, Formanti: fuoristrada, -istico"
fusion,sost,Tendenza gastronomica alla fusione di tradizioni culinarie di provenienze diverse.,"«Per me quella italiana è la vera cucina fusion, e ancora non lo abbiamo capito. Quando i cuochi impareranno davvero a rivisitarla, cioè ad alleggerirla, i francesi dovranno chiudere bottega. D'altronde non dobbiamo dimenticare che i capisaldi della nostra cucina regionale, i famigerati piatti poveri, sono nati molto carichi perché gli uomini lavoravano col sudore della fronte e le donne partorivano in campagna» [Gualtiero Marchesi intervistato da Mimmo Di Marzio]. (Giornale, 7 aprile 2015, p. 16, Il personaggio).","Tipo: Prestito / Inglese, Formanti: fusion (inglese)"
G20,sost,"Gruppo dei ministri delle Finanze e dei governatori delle banche centrali (e dal 2008 dei capi di Stato e di governo) dei venti Stati più industrializzati; per metonimia, il vertice in occasione del quale si incontrano i loro rappresentanti.","La dichiarazione approvata ieri a Coppito dai leader del G14 (e avallata dagli stati del Mef, il forum delle maggiori economie che comprende anche Australia, Indonesia e Corea del Sud) impegna tutti a chiudere la partita entro 18 mesi. A tale scopo i ministri competenti del Commercio si incontreranno «relativamente presto», ha annunciato il premier britannico Gordon Brown, comunque prima del G20 in programma il 24 e 25 settembre a Pittsburgh, in Pennsylvania. (Eugenio Fatigante, Avvenire, 10 luglio 2009, p. 7, Primo piano). ** Il G20, nel summit di Washington, affidò al FMI non solo il compito di definire gli indicatori con cui misurare gli squilibri nel mercato globale, ma anche quello di negoziare con le nazioni i modi per ridurli. Questo ruolo, politicamente nuovo in assoluto, implica che il vertice del Fondo interagirà con i leader dei paesi più rilevanti. Con un potere di fatto notevole in quanto c’è disaccordo nel G20 su questa cruciale materia. (Carlo Pelanda, Foglio, 24 maggio 2011, p. 2). ** Dall'immobilità del vecchio ordine al disordine e all'ingovernabilità globali, dal G-7 al G-20 il passo è stato breve e spesso confuso. A 12 anni dall'ingresso della Cina nel Wto, la decisione che ha stravolto tutti gli equilibri globali, e a 5 anni dal fallimento (in parte conseguente) del Doha Round, il negoziato multilaterale per la liberalizzazione del commercio, la svolta di Enniskillen promette finalmente un nuovo inizio: pone le basi di una possibile nuova governance mondiale più organica e ordinata. (Adriana Cerretelli, Sole 24 Ore, 19 giugno 2013, p. 1, Prima pagina). ** [Vladimir] Putin se ne esce con una battuta: «Il messaggio che ho dato a Paolo Gentiloni per il G7 è segreto». Ma non rinuncia alla stoccata, lodando i vantaggi del G20, un format più rappresentativo degli equilibri mondiali, «non limitato e non politicizzato», dove la Russia lavora «con buoni risultati» insieme alla Cina e ad altri partner. (Paolo Valentino, Corriere della sera, 18 maggio 2017, p. 3, Primo piano).","Tipo: Sigla, Formanti: gruppo, venti"
G5 1,sost,"Sigla di Gruppo dei Cinque, all'interno dell'Unione europea: Francia, Germania, Inghilterra, Italia, Spagna.","Se il Papa vuole telefonare all’Europa, per parafrasare [Henry] Kissinger, sa che il prefisso è quello di Berlino. Esattamente come ha riconosciuto di recente anche [Barack] Obama, al G5 di Hannover. (Tonia Mastrobuoni e Paolo Rodari, Repubblica, 7 maggio 2016, p. 2).","Tipo: Sigla, Formanti: gruppo, cinque"
gaberiano,sost,"Ammiratore del cantautore Giorgio Gaber, nome d'arte di Giorgio Gaberscik (1939-2003); di Giorgio Gaber.","A riportare sul palcoscenico lo spettacolo [«Polli di allevamento» del 1977 di Giorgio Gaber e Sandro Luporini] è Giulio Casale, musicista rock, gaberiano di ferro che interpreta Gaber nel senso più stanislavskijano del termine, cioè calandosi nel personaggio con aderenza totale e assoluta, quasi eccessiva. Canta, e canta molto bene, con un timbro di voce gaberiano, si muove come il maestro, recita con vitalità trascinante. (Magda Poli, Corriere della sera, 22 ottobre 2006, p. 47, Spettacoli). ** A proporre l'appuntamento con il «teatro-canzone illustrato» [...] sarà il duo «Formazione Minima», composto dal «cantattore» Lorenzo Bartolini e dal chitarrista Lorenzo Gasperoni, con il disegnatore Sergio Gerasi. «G&G: omaggio a Giorgio Gaber» offre una performance emozionante e coinvolgente, uno show a metà tra musica e fumetto dove viso, corpo e voce dell'artista vengono presentati in una luce nuova, attraverso i disegni realizzati dal vivo durante il concerto. [...] Ogni brano accompagna il pubblico all'interno del pensiero e della filosofia gaberiana: «Narriamo attraverso l'opera di Gaber i problemi dell'uomo nella società postindustriale dichiarano gli artisti come l'estenuante ricerca della piena umanità, l'insoddisfazione nei confronti della cultura politica nostrana e la sensibilità verso il sociale». (Simona Romagnoli, Stampa, 14 ottobre 2010, Biella, p. 68).","Tipo: Suffissazione / Denominale, Formanti: Gaber (Giorgio), -(i)ano"
gamba,sost,"In senso figurato, componente di fondamentale importanza nel sostegno di una coalizione politica.","Il premier non si presenta in Parlamento al dibattito sulla crisi libica ma riesce a incastrare una cena per riempire altre caselle dell'esecutivo, sotto lo sguardo vigile di [Fabrizio] Cicchitto e [Denis] Verdini. Alla terza gamba di iniziativa responsabile ha promesso mari, monti, colline, spiagge. Di tutto. (Fabrizio d'Esposito, Fatto Quotidiano, 25 marzo 2011, p. 3). ** [Il Partito socialista] Resta decisivo per la formazione di qualsiasi maggioranza ma cede, forse irrevocabilmente, il ruolo di seconda gamba del sistema alla sinistra radicale di Syriza: che non può definirsi una formazione antisistema (somiglia piuttosto alla nostra Sinistra e libertà) né si dichiara pregiudizialmente antieuropeista, ma che, in caso di vittoria, prometteva di aprire con l’Ue un duro negoziato dagli esiti imprevedibili. (Giovanni Sabbatucci, Gazzettino, 18 giugno 2012, p. 1, Prima pagina). ** Senza Berlusconi, il Pdl torna a essere un partito prosciugato di consensi, che inciampa in candidature sbagliate o nei fallimenti delle classi dirigenti cresciute all’ombra della monarchia assoluta del Cavaliere. Anche la Lega subisce un risultato pesantissimo, che racconta di un ex partito di governo abbandonato nelle urne pure nelle sue storiche roccaforti. La fragilità della gamba di destra del sistema politico è una mina sotto la stabilità dell’edificio istituzionale. (Stefano Cappellini, Messaggero, 29 maggio 2013, p. 1, Prima pagina). ** L'idea di [Silvio] Berlusconi è di arrivare al più presto a costituire anche la «quarta gamba» del centrodestra, coinvolgendo anche il soggetto centrista che sta nascendo sotto l'egida di Gaetano Quagliariello. (Fabrizio de Feo, Giornale, 13 dicembre 2015, p. 10, Interni).","Tipo: Metaforizzazione, Formanti: gamba"
game boy,sost,Marchio registrato di una console per giochi elettronici.,"Lo psicologo dell’infanzia Donald Winnicott riconosceva nella coperta di Linus l’emblema dell’oggetto transizionale nel passaggio dall’infanzia all’età adulta; il game boy potrebbe segnare la transizione dallo IAD allo IADD, dove la doppia lettera 'D' finale trasforma l’acronimo in Internet Attention Deficit Disorder, difficoltà cronica a conservare la concentrazione per più di qualche minuto a causa dell’ambientamento in quello che Cory Doctorow chiama «ecosistema delle tecnologie dell’interruzione» (Writing in the Age of Distraction ). (Andrea Vaccaro, Avvenire, 14 aprile 2013, p. 18, Agorà).","Tipo: Prestito / Inglese, Formanti: game (inglese), boy (inglese)"
game over,loc nom,"Gioco finito; in senso figurato, acqua passata, qualcosa di cui non vale più la pena di discutere.","E invece una lunga disamina sulla crisi mondiale, recuperando l'immagine del videogame dove «ogni volta che si abbatte il mostro ne compare uno più grande e più forte. Lo dissi per la prima volta tre anni fa. E ancora non si vede il ""game over""» [Giulio Tremonti riportato da Aldo Cazzullo]. (Corriere della sera, 28 agosto 2011, p. 5, Primo Piano). ** Poi sono rientrato in redazione e mi sono chiesto: è davvero il game over? Una cosa è discutere del «Grexit», dell’uscita di Atene dall’Euro, un’altra è ipotizzare un contagio continentale che parte con la corrida. (Mario Sechi, Tempo, 18 maggio 2012, p. 1, Prima pagina). ** Chi difende il passato contro chi sventola la modernità, chi santifica i ricordi contro chi cannibalizza ogni novità per sembrare very young. Senza capire che se due milioni di voti sono spariti e la risposta è una sfinente discussione sulla Playstation, il Pd è prossimo al game over. E chi è senza peccato scagli la prima pietra. Pardon, batta il calcio d'inizio. (Marco Zucchetti, Giornale, 5 giugno 2015, p. 10, Interni).","Tipo: Prestito / Inglese, Formanti: game (inglese), over (inglese)"
gamer,sost,Appassionato di videogiochi.,"La clinica Smith and Jones ha già avuto in cura quest'anno una ventina di «gamers», dopo avere cominciato a rendersi conto già dal 2005 che la dipendenza da video giochi costituiva un vero problema. Un numero sempre crescente di pazienti affetti da dipendenza da droga confessava, infatti, di passare un numero enorme di ore davanti al computer, cercando solo di arrivare al livello superiore di un video gioco. (Sicilia, 18 giugno 2006, p. 15, Il fatto).","Tipo: Prestito / Inglese, Formanti: gamer (inglese)"
game-show,loc nom,Spettacolo televisivo di giochi a premi.,"[Rosy] Bindi e [Pier Luigi] Bersani sono figli delle grandi ideologie ormai tramontate, [Silvio] Berlusconi è l'inventore del partito azienda. Con [Matteo] Renzi, cresciuto a pane e game-show, nasce il partito format. Che sia lo spazio nuovo della politica? (Aldo Grasso, Corriere della sera, 3 novembre 2011, p. 53, Idee & opinioni). ** Quello di [Giancarlo] Magalli è un grande ritorno su Raiuno e, soprattutto, in prima serata. «Un programma -- ha commentato Magalli -- dove non ci sono vip, comici, cantanti, gare di ballo, cuochi, o giudici famosi. Ma dove il protagonista è il game show nel senso più tradizionale del termine, con squadre formate solo da famiglie». (Sim[ona] Cap[orilli], Tempo, 15 maggio 2012, p. 19, Omnibus Spettacoli). ** La data del 24 marzo sarà a lungo ricordata dalle parti di Cologno Monzese. Giovedì scorso, infatti, è avvenuto un piccolo evento, a suo modo storico: il game show del preserale di Canale 5, «Caduta Libera», format tratto dall’israeliano «Still Standing», adattato in oltre una decina di Paesi (con più di 2500 episodi), ha infatti per la prima volta sorpassato lo storico «L’eredità» di Rai1. (A[ldo] G[rasso], Corriere della sera, 27 marzo 2016, p. 55, Tv).","Tipo: Prestito / Inglese, Formanti: game (inglese), show (inglese)"
ganascia fiscale,loc nom,"Provvedimento di fermo amministrativo delle auto e delle barche dei contribuenti insolventi, alternativo al pignoramento.","La battuta serve per introdurre la nuova idea del capo padano [Umberto Bossi]: sostituire il ritorno dei ticket sanitari con «l’aumento delle tasse sui tabacchi. Perché alla fine lo Stato deve fare poche cose: la scuola, la sanità… E a noi il ticket non piace, tocca troppo la vita delle persone» . E poi, ancora una volta, si entusiasma perché «la Lega ha frenato la ganasce fiscali». (Marco Cremonesi, Corriere della sera, 31 luglio 2011, p. 6, Primo Piano).","Tipo: Composizione / Nome+aggettivo, Formanti: ganascia, fiscale"
Gas,sost,Acronimo di Gruppo di acquisto solidale.,"Un precedente positivo, simile al carrotmob, ha visto protagonisti in Italia i Gas (gruppi di acquisto solidali). Quando il piccolo caseificio Gottolengo della famiglia Tomasoni, in provincia di Brescia (una tradizione di due secoli), dopo il passaggio al biologico si è trovato a fronteggiare una difficile situazione finanziaria senza aiuto dalle banche, un gruppo di 85 Gas (quasi mille famiglie), alcuni dei quali già clienti, hanno comprato i prodotti in anticipo di 36 mesi, di fatto finanziando l’attività del caseificio. Che ha potuto risollevarsi. (A[ndrea] D[i] T[uri], Avvenire, 19 agosto 2010, p. 6, Primo piano). ** [tit.] Raddoppiati in tre anni i gruppi d'acquisto solidale / Sono 800 i «Gas» italiani [testo] […] Quella dei Gas in realtà è una storia che nel nostro Paese data quasi vent'anni. Il primo, infatti, nacque a Fidenza nel 1994. (Attilio Barbieri, Libero, 18 marzo 2012, p. 23, Libero Mercato). ** per Coldiretti il consumo di carne degli italiani è sceso con un taglio del 7% nelle macellazioni bovine nel primo bimestre 2013, mentre è aumentata la diffusione dei gruppi di acquisto solidali (Gas), che ormai coinvolgono quasi 7 milioni di persone. (Ombretta Grasso, Sicilia, 15 agosto 2013, p. 10, I Fatti). ** A parte i farmers market (più di mille soltanto quelli che si svolgono in tutto il Paese sotto la sigla «Campagna amica» della Coldiretti), con sagre annesse e connesse, si sono moltiplicati, per esempio, i Gas (gruppi di acquisto solidale), quasi tremila, ai quali aderiscono in media 30-40 famiglie ciascuno. Gli acquisti si fanno via web, e alla base dell’identità dei Gas oltre il risparmio, in media il 20 per cento, c’è proprio l’obiettivo di «fare la spesa a chilometro zero». (Antonio Galdo, Messaggero, 13 maggio 2014, p. 19, Macro).","Tipo: Acronimo, Formanti: gruppo, acquisto, solidale"
gastrocolto,sost,"Chi o che ama coltivare, approfondire e divulgare la cultura gastronomica.","oggi la polenta fa capolino nei menù dei ristoranti tanto quanto nella dispensa quotidiana. Felice coincidenza o primi refoli di recessione, all'ultimo Salone del gusto, due mesi fa, i bravi produttori delle varie farine sono stati presi d'assalto da visitatori occasionali e appassionati gastrocolti. E pazienza se insieme all'incremento della qualità -- farine buone, naturali, integrali -- crescono in maniera esponenziale anche i tempi di preparazione: (Licia Granello, Repubblica, 14 dicembre 2008, p. 36, Domenicale).","Tipo: Confissazione / Prefissoide, Formanti: gastro-, colto"
gastrocritico,sost,Esperto di gastronomia.,"Il consorzio del prosciutto San Daniele ha scelto il veterano dei gastrocritici [Edoardo Raspelli] come imputato simbolo in un dibattimento sullo stato del giornalismo enogastronomico italiano. Lui, come i giornalisti gourmet presenti, si è difeso attaccando: «Il giornalismo del cibo manca di competenza e professionalità». (Stefano Cavallito e Alessandro Lamacchia, Repubblica, 24 ottobre 2010, Torino, p. VII).","Tipo: Confissazione / Prefissoide, Formanti: gastro-, critico"
gastro-curioso,sost,Chi mostra interesse per la cultura gastronomica.,"Se siete dei gastro-curiosi, regalatevi del tempo nei mercati alimentari, quelli comunali coperti o quelli etnici tout court. Fatevi consigliare dai venditori, che con il loro italiano rugginoso avranno cento segreti da svelarvi sulla pastinaca e l'olio di argàn. (Licia Granello, Repubblica, 5 dicembre 2010, p. 52, La domenica di Repubblica).","Tipo: Confissazione / Prefissoide, Formanti: gastro-, curioso"
gastrofollia,sost,(Scherz.) Eccentricità gastronomica; preparazione gastronomica stravagante e insolita.,"Sì, d'accordo, come era bello, dinamico, intelligente il futurismo, per carità. Va bene, giù il cappello davanti alla colossale opera di Filippo Tommaso Marinetti. Ci avete convinto. Però, un solo però: ispirato da un libro di Guido Andrea Pautasso («Mangiare con arte per agire con arte») recensito su «Libero» da Giampiero Mughini. Un peana alla «gastrofollia» futurista in cui viene illustrato il menu tipico creato ad arte da quel manipolo di artisti e poeti così creativi, così innovativi, così dinamitardi. (Pierluigi Battista, Corriere della sera, 25 agosto 2010, p. 28).","Tipo: Confissazione / Prefissoide, Formanti: gastro-, follia"
gastro-globalizzazione,sost,La progressiva fusione e contaminazione delle tradizioni gastronomiche internazionali.,"tra Berna a Losanna, tra Bellinzona e Zurigo, le distanze culinarie sono infinitamente più grandi di quelle chilometriche. Eppure la Svizzera ha incarnato in anni non sospetti, perfino suo malgrado, un prototipo di gastro-globalizzazione «interna». La commistione tra ingredienti e ricette, figlia degli spostamenti dei tanti immigrati arrivati da ogni parte del mondo, sposata soprattutto dai cuochi di nuova generazione, regala sapori originali e inaspettati. Anche in campo enologico, gli svizzeri hanno assorbito il meglio da chi gli sta vicino. (Licia Granello, Repubblica, 20 febbraio 2011, p. 42, Domenicale).","Tipo: Confissazione / Prefissoide, Formanti: gastro-, globalizzazione"
gastronauta,sost,"Navigatore gastronomico; chi viaggia alla ricerca di prodotti e specialità gastronomiche genuini e raffinati, anche documentandosi attraverso la rete telematica.","L'irresistibile ascesa del tradizionale dolce lievitato, con uvetta e canditi -- tipicamente milanese e tipicamente natalizio -- comincia con la progressiva diffusione sul territorio nazionale, consolidando così la presenza del panettone sulle tavole delle Feste, sia al Nord che al Sud. Ma il bello arriva quando il gastronauta [Davide] Paolini ha la brillante idea della destagionalizzazione. Avanti, allora, con il «panettone tutto l'anno». (Marisa Fumagalli, Corriere della sera, 25 agosto 2012, p. 37, Viaggi).","Tipo: Confissazione / Prefissoide/suffissoide, Formanti: gastro-, -nauta"
gastrosofia,sost,"Il complesso delle conoscenze che concorrono a costituire un sapere teorico e pratico, unendo scienza dell’alimentazione, della cucina e del convito; con particolare riferimento alla scelta, manipolazione, presentazione dei cibi.","Tra poche settimane sarà il centenario della morte di [Pellegrino] Artusi e il suo manuale resta il più famoso al mondo. Ma un secolo dopo trionfa la gastro-sofia, con cuochi che fondano scuole di gusto e creano formule linguistiche vagamente situazioniste. (Michele Serra, Repubblica, 19 febbraio 2011, p. 37, R2).","Tipo: Confissazione / Prefissoide/suffissoide, Formanti: gastro-, -sofia"
gastrosofo,sost,"Chi coltiva le conoscenze e la degustazione dei cibi, ispirandosi ai princìpi della gastrosofia.","Nasce a Volpedo il progetto «Scuola di cucina» che punta a valorizzare la cultura della cucina, la sua storia, la scienza del cibo e del vino. E' un'iniziativa realizzata con il patrocinio del Comune, senza fini di lucro, curata da Giuseppe Zucchella appassionato «gastrosofo», ovvero cultore e filosofo della cucina. (Stampa, 5 aprile 2011, Alessandria, p. 53).","Tipo: Confissazione / Prefissoide/suffissoide, Formanti: gastro-, -sofo"
gattopardiano,agg,"Che si richiama al romanzo «Il gattopardo» di Giuseppe Tomasi di Lampedusa; per estensione, che si adatta ai cambiamenti in atto, dando a vedere di apprezzarli e sostenerli, ma solo per poter conservare i propri privilegi.","All'aristocrazia papale, dopo il 20 settembre 1870, si affiancò un ceto sociale eterogeneo, il cosiddetto «generone», costituito da ricchi proprietari terrieri, imprenditori, grandi professionisti e commercianti. Toccò a loro rinvigorire lo stantio albo della nobiltà romana, stringendo alleanze matrimoniali «piemontesi» ed entrando a far parte delle nuove società fondiario-immobiliari e degli istituti di credito. I matrimoni con l'aristocrazia economicamente in crisi, di gattopardiana memoria, fecero il resto. (Giuseppe Di Stefano, Corriere della sera, 12 ottobre 2010, p. 10).","Tipo: Suffissazione / Denominale, Formanti: gattopardo, -(i)ano"
gay pride,loc nom,"Orgoglio omosessuale, dignità e fierezza dell'essere omosessuale; la manifestazione pubblica di tale orgoglio; relativo a tale manifestazione.","Ma, insomma, se la Gmg era un Gay pride avremmo considerato sopportabile quello che stanno sopportando in termini di ostilità a Madrid le ragazze e i ragazzi cattolici? Immaginate diecimila contestatori che al passare del carro con le drag queen si fossero messi a insultare e contestare pesantemente la manifestazione omosessuale. Quanto ci saremmo scandalizzati? Tanto. Invece tutti quegli invasati che mostrano il dito medio in faccia alle suorine, sono dei rappresentati del pensiero laico e liberale. (Mario Adinolfi, Europa, 19 agosto 2011, p. 2, Primo piano). ** è anche apprezzabile il commento dei vecchietti che durante i passati gay pride discutevano sul fatto che gli omosessuali ci sono sempre stati, ma prima erano «ammucciati» ora sono liberi ed è giusto così perché a tutti deve essere garantita la libertà di amare ed essere felici. (Laura Limoli, Sicilia, 3 luglio 2012, p. 15, Arti & Mestieri). ** si sbaglierebbe a voler fare di Oscar Wilde un precursore del gay pride e un martire della causa omosessuale. Wilde concepì la propria omosessualità nell'ambito della propria eccezionalità, come un segno di genio e sregolatezza, e la difese sul piano estetico più che etico o sociale. (Marcello Veneziani, Giornale, 28 aprile 2014, p. 22, Album).","Tipo: Prestito / Inglese, Formanti: gay (inglese), pride (inglese)"
gay-street,loc nom,Strada con locali frequentati abitualmente da omosessuali.,"[tit.] Caos sulla Gay street, ecco le fioriere [testo] Sosta selvaggia nei dintorni della Gay street, il Comune corre ai ripari: il presidente della commissione Cultura in Campidoglio, Federico Mollicone, annuncia che «entro 15 giorni» saranno poste delle fioriere nel tratto iniziale di via Labicana, sopra al Ludus Magnus. (Fabrizio Peronaci, Corriere della sera, 14 luglio 2009, Cronaca di Roma, p. 1).","Tipo: Prestito / Inglese, Formanti: gay (inglese), street (inglese)"
gendarme del mondo,loc nom,"Chi è investito del compito di mantenere la pace nel mondo, con particolare riferimento agli Stati Uniti d'America.","Gli americani si sentono, e spesso lo sono, i gendarmi del mondo. E come ogni corpo di polizia hanno il vizio di tenere sotto controllo tutto ciò che accade. Spiano i nemici e origliano gli amici, perché non si sa mai cosa bolle in pentola: meglio prevenire che dover rincorrere. (Alessandro Sallusti, Giornale, 24 febbraio 2016, p. 1, Prima pagina). ** Questa posizione che in molte parti viene vista come il ritorno di un'America gendarme del mondo, negli Usa è invece interpretata come una svolta moderata rispetto al disimpegno e all'antagonismo predicato da Steve Bannon, che [Donald J.] Trump aveva abbracciato in un primo momento. (Flavio Pompetti, Messaggero, 16 aprile 2017, p. 4, Primo Piano).","Tipo: Polirematica / Nome+preposizione+nome, Formanti: gendarme, mondo, mondiale"
gender gap,loc nom,Divario tra generi; con particolare riferimento alle differenze tra i sessi e alla sperequazione sociale e professionale esistente tra uomini e donne.,"«Il gender gap, il distacco tra maschi e femmine, soprattutto nell’ambito lavorativo, va risolto». È l’auspicio anche delle altre partecipanti al dibattito di ieri in Sala Buzzati, (Simona Ravizza, Corriere della sera, 14 ottobre 2010, p. 35, Cronache). ** Il gender gap varia da un minimo di poco più del 43% tra gli avvocati a un massimo dell'87,74% tra gli psicologi. In nessun caso le donne si avvicinano sensibilmente al reddito medio di un professionista maschio. (Natascia Ronchetti, Sole 24 Ore, 15 febbraio 2013, p. 40). ** sebbene non vi siano dubbi sul fatto che le politiche di conciliazione possano fornire un valido contributo nel ridurre il gender gap nel mercato del lavoro, il nodo principale delle pari opportunità sembra riguardare più da vicino proprio le modalità con cui il lavoro è organizzato all’interno delle aziende. (Claudio Lucifora e Daria Vigani, Avvenire, 2 marzo 2017, p. 3, Idee).","Tipo: Prestito / Inglese, Formanti: gender (inglese), gap (inglese)"
general contractor,loc nom,"Contraente generale, appaltatore diretto che si obbliga a coordinare la realizzazione di un'opera pubblica.","[tit.] Il raddoppio dell’arteria / Ragusa-Catania, trovato il «general contractor» [testo] Il project financing per la realizzazione del raddoppio della Ragusa-Catania prosegue il suo iter. La commissione tecnica dell’Anas ha ultimato i lavori riguardanti l’esame delle proposte pervenute ed ha individuato il «general contractor» che dovrebbe realizzare l’opera. (Sicilia, 19 aprile 2008, p. 13, I Fatti in Sicilia). ** Il general contractor del Ponte sullo Stretto esce dal suo lungo silenzio e riapre la partita. «Spero, mi auguro che il governo riapra il dossier sul Ponte di Messina. Noi siamo pronti a rinunciare ai risarcimenti». Lo ha detto Pietro Salini, amministratore delegato della Salini-Impregilo (seconda impresa edile italiana dopo Astaldi) capogruppo della società Eurolink che aveva vinto l'appalto per realizzare il ponte più lungo del mondo. (Tony Zermo, Sicilia, 20 settembre 2014, p. 6, I Fatti). ** E poi dotarsi di controllori indipendenti, impedendo, come accade nel resto del mondo, che il general contractor sia anche responsabile dei controlli sull’esecuzione dei lavori. (Francesco Giavazzi, Corriere della sera, 28 febbraio 2016, p. 1, Prima pagina).","Tipo: Prestito / Inglese, Formanti: general (inglese), contractor (inglese)"
generazione digitale,loc nom,I giovani che sono cresciuti durante l'evoluzione e la diffusione delle tecnologie digitali.,"[tit.] Anche quando è in oratorio la generazione digitale è sempre «connessa» (Avvenire, 27 gennaio 2009, p. 20, Giovani). ** [tit.] I nativi del sesso virtuale / La Berlinale saluta come un piccolo caso il film di Joseph Gordon-Levitt «Don Jon’s Addiction» che racconta le nevrosi della generazione digitale (Messaggero, 9 febbraio 2013, p. 26, Spettacoli). ** E allora sì al femminismo pop di Emma Watson e Beyoncé, quello che colora le T-shirt della moda: se sa accendere l’attenzione di generazioni digitali lontane dalle manifestazioni in bianco e nero. (Barbara Stefanelli, Corriere della sera, 7 marzo 2017, p. 1, Prima pagina).","Tipo: Calco lessicale / Nome+aggettivo, Formanti: generazione, digitale"
generazione invisibile,loc nom,I giovani che stentano a trovare una collocazione stabile e visibile nella società.,"Forse mai come oggi ciò che pensano le giovani generazioni, in Italia e in Europa, risulta poco chiaro. Avendo difficoltà a inserirsi nei meccanismi sociali, i ragazzi hanno scarsa rappresentanza pubblica e meno occasioni di far sentire la propria voce. Rischiano di essere una generazione invisibile. (Adriano Fabris, Avvenire, 17 giugno 2016, p. 2, Idee).","Tipo: Composizione / Nome+aggettivo, Formanti: generazione, invisibile"
generazione x,loc nom,La generazione dei nati tra il 1961 e il 1981.,"ora però una nuova generazione di quarantenni -- la Generazione X dei nati, all'incirca, dal 1964 al 1979, immortalata da Douglas Coupland nell'omonimo libro edito in Italia da Mondadori -- si ritrova spesso a dover tornare in pista ma senza bussola. (Matteo Persivale, Corriere della sera, 27 agosto 2011, p. 37, Tempi Liberi). ** In mezzo a queste due sponde c'è la generazione X, sono quelli nati fra la fine dei Sessanta e l'inizio degli Ottanta. Ricordano gli anni dell'abbondanza, ma del pasto hanno mangiato le briciole. Sono cresciuti ottimisti e stanno invecchiando con il disincanto. Solo loro possono trovare un patto generazionale. Sono la staffetta tra gli uni e gli altri. C'è un solo problema: la generazione X finora ha sempre perso. (Vittorio Macioce, Giornale, 16 maggio 2015, p. 1, Prima pagina). ** Zygmunt, uno di noi. Di noi generazione a metà tramonto. Di noi Millenials o di noi Generazione X o Y. Di noi nati col gettone telefonico o dei nativiweb e comunque di tutti noi Generazione Liquida, chi più chi meno. Di chi aderisce al terreno e ha la capacità della resilienza e di chi tende a scivolare adattandosi volta per volta a nuove superfici. Il professor Bauman di Poznan, ebreo polacco prima perseguitato dai nazisti poi volontario combattente contro i boia di Hitler; (Leonardo Jattarelli, Messaggero, 16 aprile 2017, p. 21, Cultura).","Tipo: Calco lessicale, Formanti: generazione, x"
generazione y,loc nom,"La generazione dei nati tra il 1977 e il 1994, successiva alla generazione x.","«C'è un gap generazionale da tenere sotto osservazione: mentre i baby boomer e la Generazione X lavorano sodo e sono molto concentrati su lavoro, risultati e guadagni, i più giovani rappresentanti della Generazione Y sono più attratti da una vita più equilibrata, pur essendo focalizzati sui risultati. E' come se aspirassero a un ruolo genitoriale che a loro è mancato», afferma Cecilia Dahlstrom, Global marketing di Universum. (W. P., Stampa, 31 ottobre 2011, p. 29). ** Da Maria Elena Boschi, classe '81, a Marianna Madia, appena un anno in più sulle spalle, da Luca Lotti, nato nell'82, al ministro dell'Agricoltura Maurizio Martina, allora trentaseienne. Un dream team della generazione Y, quella di Youtube e dei social network, che infatti sono strumenti prediletti dal premier. (Giuseppe Marino, Giornale, 21 febbraio 2016, p. 5, Interni). ** ce lo raccontiamo ogni giorno, che tra la generazione Y (ormai quasi Z) e quella dei genitori è aperto oggi un conflitto molto aspro. Ce l’hanno con noi. Sostanzialmente perché stiamo lasciando loro meno benessere di quello che abbiamo trovato. (Antonio Polito, Corriere della sera, 14 gennaio 2017, p. 1, Prima pagina).","Tipo: Calco lessicale, Formanti: generazione, y"
generico,sost,"Farmaco generico, costituito da un principio attivo il cui brevetto è scaduto; può essere commercializzato con la denominazione comune e a un prezzo più contenuto.","«In un momento di crisi che dovrebbe portare ad un aumento dei prodotti a costo minore come i generici, i dati mostrano che la crescita si è fermata tra il 5 e il 7 per cento. [...] In Italia -- aggiunge [Giorgio] Foresti -- non c'è mai stata la volontà di sviuluppare il mercato dei generici». (Quotidiano Nazionale, 9 luglio 2012, p. 35). ** [tit.] Serve incentivare i generici per fare ricerca su nuovi farmaci (Corriere della sera, 2 aprile 2013, p. 32, Idee & opinioni).","Tipo: Transcategorizzazione, Formanti: generico"
geneticamente modificato,loc agg,"Che ha subito modificazioni nel Dna, nella struttura genetica; anche in senso figurato.","nel 1974, due anni dopo la costruzione del primo essere geneticamente modificato della storia, un batterio chiamato E.coli, i ricercatori, riuniti ad Asilomar, in California, avevano imposto una moratoria di due anni sulle ricerche e avevano messo a punto una serie di regole per la sperimentazione degli Ogm (cioè di organismi, batteri, piante o animali, il cui patrimonio genetico viene direttamente manipolato, di solito con inserimento di nuovi geni). (Adriana Bazzi, Corriere della sera, 16 marzo 2012, p. 28, Cronache). ** adesso entra in scena la neonata Tares (Tributo sui rifiuti e sui servizi). Che prenderà il posto della Tarsu (la Tassa sui rifiuti solidi urbani). […] le nuove regole faranno pagare ai contribuenti onesti anche quella quota che non viene normalmente pagata dai cittadini morosi. Un'altra assurdità di questa tassa geneticamente modificata. Gli onesti, insomma, si fanno carico anche della quota dei disonesti. (Massimo Fracaro e Nicola Saldutti, Corriere della sera, 5 aprile 2013, p. 1, Prima pagina). ** Con una storica sentenza la Corte Suprema Usa -- come i lettori di «Avvenire» sanno bene -- ha dichiarato la non brevettabilità dei geni umani. In tal modo ha ribaltato una sua sentenza del giugno 1980 nella quale si permetteva di brevettare non solo le tecniche ma anche i microrganismi geneticamente modificati, in virtù di una discutibile distinzione tra esistente e non esistente in natura. (Michele Aramini, Avvenire, 20 giugno 2013, p. 18, è Vita). ** I criteri per definire un organismo ogm (geneticamente modificato) sono molto opinabili. Secondo gli autori [Dario Bressanini e Beatrice Mautino]: «La scelta legislativa di definire una classe di organismi in base al modo in cui sono stati ottenuti e non in base alle loro caratteristiche, che alla fine sono le uniche cose che ci interessano quando li dobbiamo coltivare e mangiare, è a nostro parere la radice di tutti i mali, perché ha dato luogo a una legislazione irrazionale e a tratti perversa». Infatti sono migliaia le piante mutate per via chimica o con radiazioni e sono persino usate dagli agricoltori biologici. (Matteo Sacchi, Giornale, 9 maggio 2015, p. 29, Album).","Tipo: Calco lessicale / Internazionalismo / Avverbio+aggettivo, Formanti: geneticamente, modificato"
genitore sociale,loc nom,Chi si assume il compito di curare la crescita e l'educazione di un figlio che non ha generato.,"Ricordo una vecchia ricerca che attribuiva al 15% dei secondogeniti un padre diverso da quello presunto, e sono milioni i bambini educati da un genitore sociale che non ha legami di parentela genetica con lui e crescono felici e contenti. (Carlo Flamigni, Unità, 14 luglio 2014, p. 15, Comunità).","Tipo: Composizione / Nome+aggettivo, Formanti: genitore, sociale"
genitorialità,sost,Condizione di idoneità a svolgere le funzioni di genitore.,"Una laurea in genitorialità, purtroppo o per fortuna, non esiste. Ma se ci fosse le famiglie italiane dovrebbero pensare di frequentarla perché a fronte di una potenza dei numeri, 24 milioni e 512mila nuclei familiari, emerge una debolezza, anche questa confermata dalle statistiche, dei risultati del nostro sistema educativo domestico. (Antonio Galdo, Messaggero, 26 ottobre 2014, p. 17, Macro). ** sull’ipotesi genitorialità le tante ricerche condotte -- quasi esclusivamente di area nordamericana -- non sono giunte a risultati universalmente accettati. Anzi, tanto più i fautori della tesi nota come «nessuna differenza» si affannano a dimostrare che avere due genitori omosessuali offre a un bambino le stesse garanzie educative rispetto a una «tradizionale» coppia formata da una mamma donna e da un papà uomo, tanto più compaiono studi altrettanto autorevoli che provano il contrario. (Luciano Moia, Avvenire, 29 dicembre 2016, p. 2, Idee).","Tipo: Suffissazione / Deaggettivale, Formanti: genitoriale, -ità"
genomica,sost,Disciplina scientifica che studia la mappatura e il sequenziamento dell'intero genoma di un organismo.,"«L'Expo ha il merito di portare al centro il discorso sull'agroalimentare. E qui, unendo competenze tradizionali con quelle su genetica e genomica, l'Italia potrebbe e dovrebbe mantenere una leadership» [Luigi Nicolais intervistato da Stefano Rizzato]. (Stampa, 2 settembre 2015, Tuttoscienze e tecnologia, p. 29).","Tipo: Suffissazione / Denominale, Formanti: genoma, -ica"
geoeconomia,sost,"Lo studio dell'evoluzione e dell'andamento dei sistemi economici, sulla base della loro posizione territoriale all'interno del mercato globalizzato.","il Nord Est come nuovo motore dell'economia italiana pronto a prendere il posto del Nord Ovest, con Treviso porta d'ingresso aperta sui paesi dell'est europeo ricchi di manodopera a basso costo al posto di Torino incapace di creare un rapporto forte e privilegiato con la regione Rhone Alpes. Insomma una nuova carta della geoeconomia (Salvatore Tropea, Repubblica, 5 maggio 2007, Torino, p. I). ** Oggi, la non-risposta europea dopo la Brexit [...] è una miopia politica [...] che rischia di segnare il declino «politico» dell’Europa nel mondo della globalizzazione, lasciando all’Asia campo libero di dominare la geo-economia e la geopolitica del XXI secolo, (Mario Baldassarri, Avvenire, 16 luglio 2016, p. 2, Idee).","Tipo: Confissazione / Prefissoide, Formanti: geo-, economia"
geoeconomico,agg,"Relativo alla geoeconomia, di geoeconomia.","Il rischio è che di fronte al (veloce) sommarsi di queste contraddizioni il federalismo, che ci appariva solo un anno fa come un parametro di modernità, si riveli alla fine un ferro vecchio. Per dirla con [Guido] Martinotti più un contenitore di ideologie che un driver dello sviluppo. Anche perché le dinamiche delle relazioni geo-economiche sembrano prescindere sempre di più dalle volontà politico-amministrative. (Dario Di Vico, Corriere della sera, 23 aprile 2012, p. 30, Idee & opinioni). ** Un apparato di difesa comune aumenterebbe anche la rilevanza geo-politica della Ue così come l'euro (unica vera moneta alternativa al dollaro anche se priva per ora dei suoi gradi di libertà) ha aumentato quella geo-valutaria-finanziaria. In un mondo di potenze globali (dove ogni Paese europeo conta da solo ben poco) è infatti la concomitanza di una responsabile forza geo-economica, geo-valutaria e geo-politica che può consentire alla Ue di contribuire allo sviluppo e alla pace. Cioè a quei valori e obiettivi che stanno alla base della sua Costruzione. (Alberto Quadrio Curzio, Sole 24 Ore, 25 maggio 2014, p. 1, Prima pagina).","Tipo: Suffissazione / Denominale, Formanti: geoeconomia, -ico"
geomarketing,sost,"In economia, analisi del mercato basata su rilevazioni differenziate per zone geografiche e finalizzata alla commercializzazione.","La mobilità sta trasformando Internet. Che cosa cambia per le informazioni online? «Sta nascendo un sistema che comprende fornitori di tecnologia e consumatori. Un esempio è il geo-marketing: quando un utente cammina per strada riceve su smartphone informazioni sulle offerte dei negozi nei dintorni. La ricerca si attiva nel rispetto della privacy e il negoziante ha benefici per le vendite promozionali» [Stefano Maruzzi intervistato da Umberto Torelli]. (Corriere della sera, 14 marzo 2011, Corriere Economia, p. 34).","Tipo: Prestito / Inglese, Formanti: geo-, marketing (inglese)"
geomatica,sost,Tecnologia di rilevamento e trattamento informatico dei dati relativi alla terra e all’ambiente.,"Si chiama geomatica (neologismo che unisce geografia e informatica) una delle discipline con le più grandi prospettive di sviluppo. Comprende le diverse tecniche di rilevamento, elaborazione e analisi dei parametri metrici e fisici dell'ambiente che ci circonda. Con un ruolo di primo piano dell'informatica nel trattamento dei dati. Topografia, dunque, ma anche fotogrammetria (rilievo dei dati metrici di un oggetto mediante fotografia), telerilevamento satellitare, sistemi informativi territoriali. E un gran numero di ambiti di sbocco, dall'analisi strutturale degli edifici ai rilievi per la geologia, fino alla protezione territoriale e civilee alla cartografia. (Paolo Ardissone, Sole 24 Ore, 12 giugno 2008, Nòva 24, p. 8).","Tipo: Confissazione / Prefissoide, Formanti: geo-, informatica"
geometrile,agg,"(Spreg.) Ideato, disegnato da un geometra; troppo legato a tecniche di progettazione prive di una complessiva visione architettonica e paesaggistica.","La discrepanza fra le massime realizzazioni in materia del genio umano (da Dante a Michelangelo) e le villette uni o bifamiliari sparse su tutto il nostro territorio, non deve trarre in inganno: per piccolo e sgraziato che sia (Gianni Celati lo definiva «geometrile»), il nostro sogno immobiliare mira comunque a riprodurre una specie di paradiso tascabile. (Valerio Magrelli, Repubblica, 19 maggio 2012, p. 33, Club).","Tipo: Suffissazione / Denominale, Formanti: geometra, -ile"
georadar,sost,"Radar sensibile alle onde elettromagnetiche riflesse dal sottosuolo terrestre, che permette di rilevare le differenti stratificazioni accumulatesi in profondità.","Tra le altre innovazioni tecnologiche in cantiere anche l'utilizzo del georadar, un macchinario che consente di «scandagliare» le strade per controllare il manto e lo stato del fondo, con la doppia funzione di vigilare sulla qualità dei materiali impiegati e di programmare in modo efficiente gli interventi delle aziende dei pubblici servizi allo scopo di limitare gli scavi. (Paolo Boccaci, Repubblica, 29 gennaio 2014, Roma, p. VI). ** Dalle campagne di indagini con il georadar e il laser scanner alla ricostruzione tridimensionale, la storia di San Giovanni si riscrive attraverso una liaison speciale tra tecnologia all'avanguardia e prove archeologiche. Ci sono voluti cinque anni di lavoro ambizioso, portato avanti da un'équipe di ricercatori italo-inglese che ha setacciato per la prima volta con sistemi innovativi e una buona dose di brillante intuizione i sotterranei della basilica. (Laura Larcan, Messaggero, 4 ottobre 2016, p. 45, Cronaca di Roma).","Tipo: Confissazione / Prefissoide, Formanti: geo-, radar"
gerontogene,sost,Gene responsabile dell'invecchiamento.,"secondo i ricercatori non esiste il «gerontogene», il gene che determina in positivo la longevità, perché l’individuo è finalizzato alla riproduzione della specie e non all’invecchiamento. Fino all’inizio del secolo scorso la vita media era di 40-50 anni, un’età in cui la donna è ancora fertile e pertanto in grado di riprodurre la specie. La longevità perciò è un «fuori programma», è il risultato delle migliorate condizioni di vita. (Carlo Vergani, Corriere della sera, 30 marzo 2010, p. 44, Idee & opinioni).","Tipo: Confissazione / Prefissoide, Formanti: geronto-, gene"
gggente,sost,"(Iron. Scherz.) Massa, gente comune, popolo.","Sale la musica, arriva Walter, applausi contenuti. Gli animi si accendono nella zona della «ggente normale» quando parla di precarietà. Solo nel finale Veltroni fa il Veltroni e disegna un futuro buono, radioso, partecipato e migliore. (Renato Pezzini, Messaggero, 28 giugno 2007, p. 2, Primo piano). ** Come non essere d’accordo col cattolicissimo deputato pidiellino in tempi di anti-Casta, con la ggente che se dici «politica» ci associa «schifo»? (V. Lo., Europa, 25 settembre 2012, p. 2, Primo Piano).","Tipo: Enfasi espressiva, Formanti: gente"
gggiovane,sost,(Iron.) Lo stereotipo dell'eterno giovane imbevuto di una cultura effimera e superficiale.,"Ora [Ambra Angiolini] si è trasferita su Mtv, ogni mercoledì in prima serata si scatena in frizzi e lazzi ironici e divertenti con «Stasera niente Mtv», portando sulla tv «gggiovane» per eccellenza format e ospiti che non si erano mai visti. (Boris Sollazzo, Liberazione, 30 aprile 2008, p. 16, TV/Spettacoli). ** Un proliferare di canti stonati [...] con la brillante e incoerente sorpresa finale di due preti gggiovani che si vestono da Babbo Natale e distribuiscono caramelle in cambio della promessa di essere più buoni. (Mario Leone, Foglio, 22 dicembre 2016, p. IV).","Tipo: Enfasi espressiva, Formanti: giovane"
giallologo,sost,Esperto di trame e strutture dei romanzi gialli.,"Stasera, a Rozzano, intervistato dalla giallologa Tecla Dozio, [Piero] Colaprico racconta in pubblico com'è nato il [suo maresciallo Pietro] Binda e come nascono i suoi romanzi. (Repubblica, 13 ottobre 2008, Milano, p. VII).","Tipo: Confissazione / Suffissoide, Formanti: giallo, -(o)logo"
giallonero,loc agg,Relativo alla coalizione politica tedesca di centrodestra formata dai partiti Cdu (Christlich-Demokratische Union Deutschlands)-Csu (Christlich-Soziale Union) e dal partito Fdp (Freie Demokratische Partei).,"In cambio dell’appoggio alla linea merkeliana la Spd chiede, tuttavia, un fondo di investimenti europeo per combattere l’alto tasso di disoccupazione giovanile in Europa e l’introduzione della Tobin tax. L’ultimo punto, finora, era un vero e proprio spartiacque tra Spd e la coalizione giallonera. (Alessandro Bellardita, Europa, 20 giugno 2012, p. 3, News Analysis).","Tipo: Composizione / Aggettivo+aggettivo, Formanti: giallo, nero"
giapponesizzazione,sost,Assimilazione alla cultura e ai modelli giapponesi.,"Dopo i «Tremonti Bond» riservati alle banche, intanto, arrivano i «Monti Bond» per le famiglie, e per aiutare la ""giapponesizzazione"" del debito pubblico italiano. Il modello seguito dal Tesoro è quello del Sol Levante, il cui debito è per il 90% in mano alle famiglie giapponesi, e di fatto al riparo delle oscillazioni del mercato. L'obiettivo è quello di rendere i nostri Btp meno sensibili al famigerato spread, piazzandoli nelle mani delle famiglie italiane. Anche come alternativa ai prodotti e alle gestioni finanziarie che, negli ultimi anni, non assicurano rendimenti. (Mario Sensini, Corriere della sera, 17 gennaio 2012, p. 17, Primo Piano).","Tipo: Suffissazione / Deaggettivale, Formanti: giapponese, -izzazione"
Gieffe,sost,"Trascrizione della realizzazione fonetica della sigla Gf, «Grande fratello», titolo di un programma televisivo le cui trasmissioni hanno avuto inizio nell'autunno del 2000.","[tit.] Daniela Martani, ovvero l’hostess che visse tre volte / Bocciata anche dalla «Fattoria» dopo l’esclusione dal «Gieffe», l’ex assistente di volo è già pronta a un nuovo decollo (Giornale, 10 marzo 2009, p. 32, Cultura & Spettacoli).","Tipo: Deacronimico, Formanti: grande, fratello"
GIF,sost,"Acronimo dell’ingl. Graphics interchange format, Formato di scambio grafico.","I più fastidiosi, gli agonisti dell’augurio molesto, sono coloro che sfruttano WhatsApp. Li riconosci perché, spesso, non li conosci. Non esce un nome, ma un numero e l’app t’informa «Questo mittente non è tra i tuoi contatti». Certo che non è tra i miei contatti! Ma ha il mio numero, e ne approfitta per inviare — a me e ad altre centinaia di malcapitati — lo stesso messaggio, la stessa foto, la stessa gif, lo stesso video. Che fare? Semplice: selezionare il messaggio dell’intruso, scegliere «Altro», scorrere il dito verso sinistra, premere «Elimina chat» (in rosso). E poi scrivere un articolo come questo, sapendo che non servirà. (Beppe Severgnini, Corriere della sera, 24 dicembre 2017, p. 29).","Tipo: Prestito / Inglese, Formanti: graphics (inglese), interchange (inglese), format (inglese)"
giocatore problematico,loc nom,Chi avverte il continuo bisogno di giocare e costituisce un caso problematico da risolvere.,"«Aumentano tra gli adulti anche i giocatori problematici, quadruplicati negli ultimi 10 anni [...]. Di contro, i problematici diminuiscono tra gli studenti [...], in particolare nelle regioni del Centro e Nord Italia, mentre si rilevano incrementi in Sicilia, Basilicata, Calabria, Molise e Abruzzo», afferma la dottoressa [Sabrina] Molinaro. (Gloria Saccani Jotti, Giornale, 14 giugno 2018, p. 33).","Tipo: Composizione / Nome+aggettivo, Formanti: giocatore, problematico"
giocolieristico,agg,"Dotato di grande destrezza, da giocoliere.","Il Milan, ispirato dai gusti berlusconiani, è una squadra-attrazione a trazione brasiliana, innamorata del possesso di palla e della sua abilità giocolieristica, purché i ritmi non salgano troppo ed è, delle tre, la meno portata ai lanci lunghi. (Gianni Mura, Repubblica, 18 novembre 2008, p. 58, Sport).","Tipo: Suffissazione / Denominale, Formanti: giocoliere, -istico"
giornale globale,loc nom,"Pubblicazione periodica diffusa attraverso la rete telematica, che stabilisce un rapporto più coinvolgente e diretto con i propri lettori.","Domani finisce il mondo dei media come li abbiamo conosciuti finora, e comincia l'era di Monocle, il primo «magazine globale» della storia. [...] Tyler [Brûlé] si è lanciato nella nuova visione: un giornale globale, stampato su carta elegante ma pubblicato anche in rete con audio e video, che vuole offrire le istruzioni per l'uso della vita alla classe degli eletti. (Paolo Mastrolilli, Stampa, 14 febbraio 2007, p. 38, Società e Cultura).","Tipo: Calco lessicale / Nome+aggettivo, Formanti: giornale, globale"
giornalepartito,loc nom,"Giornale d’opinione che si propone come catalizzatore degli interessi dei propri lettori, alla stregua di un partito politico.","Il ministro critica il giornale-partito e i fiancheggiatori gli saltano alla gola. Quasi un riflesso condizionato: nemmeno il tempo di leggere la lettera aperta di Sandro Bondi apparsa ieri sul «Giornale» e subito si è levato il coro degli insulti da parte degli esponenti politici che spalleggiano «Repubblica». (Giornale, 23 giugno 2009, p. 13).","Tipo: Composizione / Nome+nome, Formanti: giornale, partito"
giornale telematico,loc nom,Periodico pubblicato attraverso la rete telematica.,"Una scarica di pugni -- di inaudita violenza, hanno detto i presenti -- ha fratturato il setto nasale di Valentina M., 29 anni, caporedattore di un giornale telematico universitario. L'aggressore, che era in compagnia di tre amiche, si è allontanato facendo perdere le tracce. (Alberto Berticelli, Corriere della sera, 9 settembre 2011, p. 30).","Tipo: Composizione / Nome+aggettivo, Formanti: giornale, telematico"
giottino,sost,Simpatizzante o appartenente al movimento di contestazione del G8; relativo a tale movimento.,"«Ora che il Movimento è finito in Parlamento», dice Antonia, modella per gioco, forse in giro c'è un po' di stanchezza. Chissà se allora un altro mondo è davvero possibile, come recitava il vecchio slogan giottino: «È stato sbagliato dirlo troppe volte, adesso è giusto farlo», chiosa Pulika che nel suo piccolo non s'arrende. (Fabrizio Caccia, Corriere della sera, 13 gennaio 2007, p. 23, Cronache).","Tipo: Suffissazione / Denominale, Formanti: G8, -ino 2 [Appartenente a, relativo a]"
girotondare,verb,"(Iron.) Manifestare, partecipando a girotondi simbolici, in sostegno della legalità e dei temi connessi all'amministrazione della giustizia e alla pluralità dell'informazione.","L'Italia dei valori «girotonda» attorno al Colle. Il giorno dopo l'appello del capo dello Stato a non sputtanare l'Italia a Strasburgo e Bruxelles «Il Parlamento europeo non può essere cassa di risonanza di polemiche e conflitti che si svolgono nei singoli Paesi e nei Parlamenti nazionali», i dipietristi respingono le critiche al mittente e rilanciano. (Francesco Cramer, Giornale, 27 settembre 2009, p. 4, Il Fatto).","Tipo: Suffissazione / Denominale, Formanti: girotondo, -are 1 [Suffisso verbale]"
girotondino,sost,"Chi manifesta, partecipando a girotondi simbolici, in sostegno della legalità e dei temi connessi all'amministrazione della giustizia e alla pluralità dell'informazione; che si riferisce al movimento dei girotondi.","Guastatori sono quei gruppi di pressione della sinistra allargata e del giornalismo militante che per esempio suggeriscono al «Il Manifesto» di titolare così: «La voce del predone» (quello di Arcore); quegli eterni girotondini in preda all’ossessione dell’Uomo Nero che inonderà il prossimo numero di «MicroMega» con tanto di direttore che implora: «Walter ripensaci!» (all’idea di promuove a interlocutore l’impresentabile); (Mario Ajello, Messaggero, 24 novembre 2007, p. 3, Primo piano). ** Dunque, con Nichi [Vendola] torna il ceto medio riflessivo? [Fausto] Anderlini lascia da parte quella definizione «girotondina» soprattutto per ragioni anagrafiche visto che il popolo di Nichi «è prevalentemente giovane, sotto i 45 anni, a differenza di quello che animò i girotondi». (Lina Palmerini, Sole 24 Ore, 7 dicembre 2010, p. 6). ** [Pier Luigi] Bersani sa che il caso Penati può delegittimarlo di fronte ai suoi elettori girotondini, allevati in questi anni a sentirsi migliori, indicati nei manifesti come i rappresentanti di un'altra Italia pulita e onesta, vantati come i vendicatori del malaffare della destra. (Antonio Polito, Corriere della sera, 12 settembre 2011, p. 34, Idee & opinioni). ** già un anno fa il comico genovese prometteva che, in caso di successo alle politiche, non avrebbe sostenuto la scalata della radicale al Quirinale, poiché «emanazione dei partiti ». Restano i nomi di tre magistrati e due giuristi. Alcuni dei quali già attivi a vario titolo nelle proteste girotondine e del cosiddetto Popolo Viola. (Gianni Santamaria, Avvenire, 14 aprile 2013, p. 10, Oggi Italia).","Tipo: Suffissazione / Denominale, Formanti: girotondo, -ino 2 [Appartenente a, relativo a]"
girotondismo,sost,"Il movimento di chi manifesta, partecipando a girotondi simbolici, in sostegno della legalità e dei temi connessi all'amministrazione della giustizia e alla pluralità dell'informazione.","La mia argomentazione era una sorto di sillogismo: 1) nel paese esiste una vasta area di cittadini, politicamente orientati sui valori «giustizia e libertà» (nel senso che l'establishment ha cercato di denigrare, giustizialismo, girotondismo e fiom-ismo) (Paolo Flores d'Arcais, Fatto Quotidiano, 2 novembre 2012, p. 22). ** Chi, invece, secondo il premier, non può essere invitato a tenersi da parte, sia sulle riforme che nella partita per il Colle, è Silvio Berlusconi: «E’ del tutto fisiologico e normale che FI sieda al tavolo per l’elezione del capo dello Stato. Berlusconi, che è votato da alcuni milioni di italiani, è stato decisivo nel ’99 e nel 2013. Se poi qualcuno pensa che Forza Italia esista senza Berlusconi, auguri. E’ un’ipotesi che non può venire in mente neppure ai teorici del girotondismo più puro». (Mario Stanganelli, Messaggero, 30 dicembre 2014, p. 6, Primo Piano).","Tipo: Suffissazione / Denominale, Formanti: girotondo, -ismo"
giustizia-lumaca,loc nom,Sistema giudiziario caratterizzato dalla lentezza nella conclusione dei processi.,"La sentenza è stata emessa da Giuseppe Salmè, presidente della terza sezione civile [della Corte di Cassazione], e servirà da «filtro» per tutti i futuri ricorsi di scarso valore economico che finiscono per dare un grande nutrimento alla cosiddetta «giustizia lumaca» per la quale ogni anno l’Italia paga fior di milioni in risarcimenti per l’eccessiva lunghezza dei processi e ammonimenti dall’Europa. (Corriere della sera, 20 maggio 2015, p. 24, Cronache).","Tipo: Composizione / Nome+aggettivo, Formanti: giustizia, lumaca"
giustizia-spettacolo,loc nom,Amministrazione della giustizia che assume connotati di risonanza spettacolare.,"[Emma Marcegaglia] non ha saputo difendere l'onore della categoria che rappresenta neppure davanti ai pm che l'hanno convocata. Forse perché impaurita dal fatto che gli stessi stavano indagando anche sul suo portavoce, si è prestata a fare da spalla a una operazione di giustizia spettacolo politicizzata. (Alessandro Sallusti, Giornale, 10 ottobre 2010, p. 1, Prima pagina). ** «Sulla presunta trattativa Stato-mafia, io valuto i fatti. La cosa peggiore è avere delle intuizioni e non poterle provare. E forse ci sono cose ben più gravi da scoprire...». È il J’accuse nei confronti di una certa giustizia-spettacolo del neo presidente del Senato Pietro Grasso, ospite del programma serale di La7 «Piazzapulita». (Vincenzo R. Spagnolo, Avvenire, 26 marzo 2013, p. 10, Primo piano). ** E, sebbene sia sempre preferibile la trasparenza totale, il pericolo di ritrovarsi con spezzoni di frasi è stato sovrastato dalla preoccupazione di scrivere un’altra pagina di giustizia-spettacolo. Scelta controversa, ma spiegabile con la volontà di evitare una sorta di processo in streaming sul fondale degli arazzi del Quirinale. (Massimo Franco, Corriere della sera, 1 novembre 2014, p. 1, Prima pagina).","Tipo: Composizione / Nome+nome, Formanti: giustizia, spettacolo"
giusto processo,loc nom,"Riforma dei principi del sistema processuale giudiziario, approvata dal Parlamento come modifica del testo costituzionale, con il fine di assicurare maggiore efficienza e imparzialità nello svolgimento dei processi.","Mettere «fuori gioco» [Silvio] Berlusconi «per via giudiziaria» è un’«aberrante ipotesi» da non «prendersi nemmeno in considerazione», ma anche un «inammissibile sospetto». È però necessario osservare «scrupolosamente i principi del ""giusto processo""... con particolare attenzione per le garanzie da riconoscere alla difesa». E «quanti sono chiamati a indagare e giudicare» si devono guardare «dall’attribuirsi missioni improprie». [...] Parole chiare e nette, quel­le di Giorgio Napolitano, dopo aver incontrato nella mattina i vertici del Pdl e nel pomeriggio l’ufficio di presidenza del Csm (oggi il plenum ne discuterà). (Antonio Maria Mira, Avvenire, 13 marzo 2013, p. 9, Oggi Italia).","Tipo: Polirematica / Aggettivo+nome, Formanti: giusto, processo"
Glbt,agg,"Sigla di Gay, lesbiche, bisessuali e transgender.","Il titolo dell’appuntamento, che si sarebbe dovuto svolgere il 3 dicembre, è «Ideologia del gender: quali ricadute sulla famiglia?». Un tema sul quale a quanto pare non si può esprimere un’opinione che non sia quella «politicamente corretta» approvata dal mondo glbt. (Cristina di Giorgi, Giornale d'Italia, 19 novembre 2013, p. 4, Società). ** E non poteva mancare la battaglia a favore del mondo omosessuale, di cui [Alberto] Villa fece bandiera al momento del suo passaggio nel Pd (dall’Udc): «La regione deve essere più gay friendly, per quanto possibile. Anche perché è dimostrato che il turismo glbt gode di una elevata capacità di spesa ed è un settore su cui si può puntare con decisione». (Emanuele Rossi, Secolo XIX, 6 settembre 2014, p. 16, Genova).","Tipo: Sigla, Formanti: gay (inglese), lesbica, bisessuale, trans"
glitter,sost,"Ornamento luccicante, lustrino; scintillio, luccichio.","Una rete imperniata di glitter e paillettes che sovrappongono oro e argento è il tubino di Ermanno Scervino. (Anna Franco, Messaggero, 16 dicembre 2016, p. 29, Moda).","Tipo: Prestito / Inglese, Formanti: glitter (inglese)"
glitterato,sost,"Ornato di lustrin, luccicantei; per estensione, chi veste in modo eccentrico e vistoso, chi è molto noto, l'effetto prodotto dai lustrini.","Per chi, poi, non ha il coraggio di optare per un total look è possibile ricorrere a pochi dettagli lucenti, vivacizzando un abbigliamento minimal: una borsa tempestata di pietre sfaccettate come quella di Salvatore Ferragamo, l'ankle boot glitterato proposto da Hogan o, ancora, il trolley di Carpisa, disponibile in bronzo e in argento. (Anna Franco, Messaggero, 16 dicembre 2016, p. 29, Moda). ** Domenica sera la puntata di «Techetechete» era dedicata a Gino Paoli e Ornella Vanoni, al loro sodalizio musicale e umano che dura dagli anni Sessanta. Un viaggio che ha attraversato i decenni grazie alla potenza delle immagini: dall’eleganza geometrica del bianco e nero, un’epoca in cui le emozioni erano suggerite e alluse più che esibite, agli anni espliciti e glitterati del colore, fino alle celebrazioni della loro carriera nel passato prossimo degli anni Duemila. (Aldo Grasso, Corriere della sera, 28 marzo 2017, p. 55).","Tipo: Suffissazione / Denominale, Formanti: glitter (inglese), -ato"
global chief economist,loc nom,"In economia, chi è responsabile, a livello internazionale, delle linee strategiche di un'azienda o di un istituto.","Più complicato mettere dei punti fermi tra i tanti interrogativi sulla crescita dell'economia mondiale, petrolio, dollaro, euro, tassi, inflazione: quale sarà il loro andamento nel 2008, e che impatto avrà sui consumi la stretta creditizia innescata dalla crisi dei mutui subprime che sta rendendo ovunque più difficile l'accesso al credito? Domande che «La Stampa» ha girato a Paul Sheard, global chief economist di Lehman Brothers, l'economista che dal suo ufficio newyorkese sulla Settima avenue guida uno dei più prestigiosi uffici di previsioni macroeconomiche al mondo. (Armando Zeni, Stampa, 14 gennaio 2008, p. 22, Economia).","Tipo: Prestito / Inglese, Formanti: global (inglese), chief (inglese), economist (inglese)"
global coordinator,loc nom,"In economia, coordinatore globale, intermediario finanziario che svolge il ruolo di coordinamento dei sottoscrittori che partecipano a un'offerta globale.","Mediobanca continua a fare l'asso pigliatutto nell'accompagnare in Borsa le imprese, e non soltanto quelle grandi visto che in questo caso parliamo soprattutto di piccole e medie società. In moltissimi casi la banca d'affari milanese è stata presente sia come global coordinator che come sponsor. In altri casi ha diviso con altri la responsabilità. Spicca però la sua presenza dominante. Secondo alcuni osservatori, le perdite rilevanti mostrate in Borsa da alcune matricole sono state il segno che qualcuno, soprattutto quando il mercato azionario era massimi, ha voluto approfittare della situazione. (Andrea Lucidi, Repubblica, 2 giugno 2008, Affari & Finanza, p. 21). ** Oltre all'amministratore delegato di Poste Francesco Caio e al ministro Pier Carlo Padoan, hanno partecipato all'incontro anche i tecnici del Dipartimento del Tesoro, gli advisor (Lazard, Rothschild, lo Studio Gianni, Origoni, Grippo, Cappelli& Partners e Clifford Chance) e i global coordinator (Mediobanca, Unicredit, IntesaSanpaolo, Citi, BofA, Merrill Lynch). (Giornale, 4 luglio 2015, p. 19, Economia).","Tipo: Prestito / Inglese, Formanti: global (inglese), coordinator (inglese)"
global warming,loc nom,Fenomeno climatico consistente nell'innalzamento generalizzato della temperatura terrestre.,"[tit.] E' l'estate più estrema di sempre / In Belgio e Olanda piogge record, in Texas siccità senza pari. «E' il global warming che avanza»  [testo] [...] «E' vero che non possiamo attribuire un singolo evento al cambiamento climatico, eppure è ovvio che il ""global warming"" avanza», riassume la [Connie] Hedegaard, già al lavoro sulla conferenza sul clima sudafricana di dicembre da cui nessuno si aspetta un gran che. (Marco Zatterin, Stampa, 4 settembre 2011, p. 23, Cronache Italiane). ** Per non ricalcare le generali e meste considerazioni sul degrado, il quale, nonostante dichiarazioni e denunce, prosegue imperterrito, vediamo cosa ognuno di noi, causa e vittima del global warming, può cercare di fare per allontanare il superamento dei 2° centigradi di temperatura globale, considerato un limite invalicabile per la salute della Terra. (Fulco Pratesi, Corriere della sera, 22 aprile 2012, p. 26, Cronache). ** dal 2008 al 2015 sono state 202,4 milioni le persone sfollate: di queste 31,1 milioni, il 15%, per eventi geofisici, come eruzioni e terremoti, ma ben 172,3 milioni per eventi atmosferici esasperati dal global warming. (Luca Liverani, Avvenire, 2 dicembre 2016, p. 8, Attualità).","Tipo: Prestito / Inglese, Formanti: global (inglese), warming (inglese)"
globesity,sost,La diffusione dell’obesità come fenomeno globale.,"Vista la sua complessità, il suo doppio volto di troppo e di troppo poco, di sconfitta e di successo, la gola può ancora essere considerata un vizio, un peccato capitale, quindi mortale? L'autrice [Francesca Rigotti] segnala che nel 2003 i ristoratori di Francia chiesero direttamente al Papa di cancellare un peccato dannoso ai loro affari. Non ci fu alcuna risposta. Davanti all'epidemia mondiale del sovrappeso, alla globesity, e all'opposto della fame invincibile dei paesi poveri, sono in tanti a chiedersi se la gola ancora «gridi vendetta contro Dio», quando sarebbe più sensato «parlare di vizi e peccati contro se stessi, anche perché i primi a star male, nel caso del vizio della gola, sono proprio i golosi». (Natalia Aspesi, Repubblica, 24 novembre 2008, p. 33, Cultura).","Tipo: Prestito / Inglese, Formanti: global (inglese), obesity (inglese)"
globish,sost,"Globalese: la lingua semplificata della comunicazione internazionale, basata sulle strutture morfosintattiche e sul lessico fondamentale della lingua inglese.","Così la geo, bio-politica e l'antropologia culturale documentano un tempo problematico. Contro il pensiero unico del curatore, la performativa e disciplinata manutenzione di un presente invece complesso che avviene sotto il segno del globish, un global ma sempre con inflessione anglosassone. (Achille Bonito Oliva, Repubblica, 10 giugno 2012, p. 49, Cultura). ** se a decidere di insegnare in inglese sono i professori di ogni singolo corso di laurea, invece dell’ateneo, allora si può fare: l’inglese, o forse meglio il «globish» (quell’inglese ormai semplificato che sta diventando la lingua franca dell’insegnamento scientifico), può diventare la lingua madre anche in una università italiana. Perché il Tar non potrà nulla contro le singole decisioni. (Gianna Fregonara, Corriere della sera, 26 luglio 2014, p. 1, Prima pagina).","Tipo: Prestito / Inglese, Formanti: global (inglese), english (inglese)"
glocal,sost,"Chi o che si confronta da un lato con il fenomeno della globalizzazione e, dall'altro, con le culture, le tradizioni e i modi di vita locali, tentando di contemperarne le esigenze; chi o che si propone di governare la globalizzazione, tenendo conto delle istanze contrapposte della localizzazione.","l'oggetto più curioso è senz'altro il panama bianco che il 13 dicembre 2003, giorno del suo secondo matrimonio, il maestrone [Luciano Pavarotti] indossò su un vestito blu e una cravatta rossa. Tenuta curiosa per un matrimonio curiosissimo, celebrato al teatro Comunale di Modena che adesso porta il suo nome per un gruppo di invitati molto «glocal», alla fine com'era lui, da Bono (e Zucchero, e Ligabue, e José Carreras) agli amici di sempre con cui giocare a briscola parlando in dialetto. (Alberto Mattioli, Stampa, 29 ottobre 2011, p. 25, Cronache Italiane). ** I «grandi» (troppo grandi per poter fallire) si sono salvati inventando l'azienda glocal (una parola recente inventata ad hoc), in parte globale e in parte locale, che spezzetta la sua produzione magari con profitto, ma anche per salvare dal tracollo i Paesi industriali «anziani». In sintesi: la globalizzazione dell'economia industriale ci disoccupa, disloca il lavoro dove costa cinque-dieci volte meno. (Giovanni Sartori, Corriere della sera, 10 agosto 2012, p. 1, Prima pagina). ** «Le parole del Papa rendono evidente che cosa è e sarà la globalizzazione. Più del 54 per cento della popolazione vive nelle grandi conurbazioni. Le scelte delle città influenzeranno quello che succederà nel pianeta e quale sarà il profilo e il carattere della globalizzazione.Oggi dobbiamo pensare in modo globale e agire in modo locale e il neologismo glocal riflette questo pensiero. La sostenibilità deve entrare nel lessico di ogni territorio, così come è entrata nel lessico di Torino» [Piero Fassino intervistato da Diego Longhin]. (Repubblica, 14 ottobre 2015, p. 2).","Tipo: Prestito / Inglese, Formanti: global (inglese), local (inglese)"
glocale,sost,"Chi, che si confronta da un lato con il fenomeno della globalizzazione e, dall'altro, con le culture, le tradizioni e i modi di vita locali, tentando di contemperarne le esigenze.","[tit.] Siamo provinciali, non «glocali» / Dall'estero importiamo soprattutto mode che nascono e muoiono altrove [testo] [...] il nostro provincialismo, come quello di qualsiasi altro Paese, non cambia molto se gli diamo il nome di «glocale», perché consiste soprattutto nella paura di giudicare se stessi. L'italiano glocale adora il Moma e ignora gli Uffizi, va in Patagonia e non ha visto Viterbo. È il nostro cosmopolitismo a essere provinciale, perché coincide con la mancanza di «sovranità culturale» e con il bisogno di vederci con gli occhi degli altri, di misurare la qualità di quello che facciamo con il metro del successo all'estero. (Alfonso Berardinelli, Corriere della sera, 9 febbraio 2011, p. 39, Idee & opinioni).","Tipo: Adattamento, Formanti: glocal (inglese)"
glocalismo,sost,Tendenza all'individuazione di soluzioni locali per i problemi posti dalla globalizzazione.,"La partita è aperta e molto difficile, ma «glocalismo» non è solo un brutto neologismo, è un programma socio-economico che contiene il codice genetico del nostro futuro di imprenditori salernitani capaci di confrontarsi e di vincere nel mondo. (Agostino Gallozzi, Mattino, 26 gennaio 2008, Salerno, p. 37). ** Una grande panoramica sulla nostra città (ripresa dall'elicottero) con rullio di motori per sottofondo su cui s'innestano melodie d'un piffero (strumento usato per i nostri «trallalero» in sintonia con lo stemma di Genova, a parete): così si presenta, dopo vent'anni d'assenza, Luca vitone, che negli anni '80 si era distinto col gruppo «Arte e dissipazione» di matrice concettuale, arrivando anche alla Biennale di Venezia. Poi, scioltosi il gruppo, l'autore ha portato avanti ricerche riguardanti gli spazie tutto ciò che concerne il territorio per dare corpo a un vivace e consapevole glocalismo. (Miriam Cristaldi, Repubblica, 16 aprile 2010, Genova, p. XV).","Tipo: Adattamento, Formanti: glocalism (inglese)"
gobbo elettronico,loc nom,"Schermo elettronico, installato accanto all'obiettivo di una telecamera, sul quale viene fatto scorrere il testo che deve essere letto da un oratore o dal conduttore di un programma televisivo.","Mezz’ora tutta giocata sul filo che lega memoria e modernità, con davanti un gobbo elettronico che scorre ma con un discorso che alla fine viene letto su fogli tenuti fermi sul leggio con due sassi perché il vento a tratti soffia forte. (Simone Collini, Unità, 11 febbraio 2008, p. 2, In Italia). ** Eccolo il presidente del Consiglio, Silvio Berlusconi, affacciarsi dai teleschermi alle sette della sera. Seduto alla scrivania bianca delle occasioni importanti, contornato dalle fotografie in cui si intravedono immagini di un padre con i suoi figli, legge tutto di un fiato sul gobbo elettronico (mentre con la mano sfoglia un dattiloscritto di tre pagine e mezza) un' arringa che ha il sapore del programma politico («Occorre fare immediatamente la riforma della giustizia») ma anche di un testo supervisionato dai suoi avvocati. (Dino Martirano, Corriere della sera, 17 gennaio 2011, p. 2, Primo Piano). ** Tutti parlano di «Celentano boom» per il suo ritorno in concerto a 18 anni dall'ultimo tour. La diretta su Canale 5, la prima sera, è stata seguita da una media di 9 milioni di spettatori, più del 30 per cento della platea televisiva era sintonizzata su «Rock Economy». E questo nonostante le pause, i silenzi di quasi 5 minuti (per una volta però l'intoppo era vero: il gobbo elettronico sul suo monologo ha misteriosamente smesso di funzionare), e nonostante la mezz'ora a parlare con Jean-Paul Fitoussi di spread e di crisi economica: il Molleggiato piace e con le sue canzoni, la sua voce, il suo carisma, riesce sempre e comunque ad affascinare gli italiani. (Carlo Moretti, Repubblica, 10 ottobre 2012, p. 58, Spettacoli).","Tipo: Composizione / Nome+aggettivo, Formanti: gobbo, elettronico"
gol-fantasma,loc nom,"Nel gioco del calcio, gol che nessuno ha visto o del quale nessuno si è accorto, nei casi in cui non vi è certezza che il pallone abbia oltrepassato la linea di porta.","«Vorrei intanto rilanciare -- scrive [Giancarlo] Abete -- un progetto di grande interesse per la Figc, già presentato a Lucerna il 4 marzo 2006 all'Ifab e poi ripresentato alla Fifa due anni dopo in occasione della sessione di Gleanagles in Scozia: quello relativo al cosiddetto ""gol fantasma"", realizzato dalla Federazione italiana con il contributo scientifico del Consiglio Nazionale delle Ricerche (Cnr) e testato con buoni risultati». (Giornale di Sicilia, 4 marzo 2010, p. 43, Sport). ** I Mondiali del 2014 in Brasile potrebbero segnare una svolta storica nel mondo del calcio: secondo Joseph Blatter, presidente della Fifa, la tecnologia contro i gol fantasma potrebbe infatti fare il suo esordio nella prossima rassegna iridata. (Giornale, 28 marzo 2011, p. 27).","Tipo: Composizione / Nome+nome, Formanti: gol, fantasma"
googlare,verb,"Cercare con Google, fare una ricerca attraverso la rete telematica, servendosi del motore di ricerca Google.","Da un lato, la ricerca di dati viene semplificata, perché tutto è facilmente accessibile, almeno in apparenza. Dall’altro, la vita si complica perché, ogni volta che «googliamo», dobbiamo distinguere i materiali pregiati da un mare di scorie di scarso valore. E, mentre vediamo scorrere sotto gli occhi migliaia di righe, immagini e suoni, abbiamo una specie di visione che si potrebbe condensare in un disegno: il profilo di un omino sotto una pioggia battente di numeri e parole, che lui raccoglie con un ombrello rovesciato per poi bagnare la sua personale pianticella del sapere. (Edoardo Segantini, Corriere della sera, 12 giugno 2011, p. 32, La cultura).","Tipo: Suffissazione / Denominale, Formanti: Google, -are 1 [Suffisso verbale]"
googlata,sost,Ricerca compiuta nella rete telematica servendosi del motore di ricerca Google.,"Gli uomini di palazzo Berlaymont [sede della Commissione Europea] non fanno nomi. Google sì, è nel suo stile. Nel blog in cui l'azienda racconta i suoi punti di vista europei, si riferisce che a smuovere la Commissione sarebbe stati Ciao (il motore di ricerca appena entrato nell'orbita Microsoft), Foundem (il sito britannico che compara i prezzi dei beni di consumo) e ejustice.fr (ricerche giuridiche). Il primo avrebbe contestato la prassi che porta a stabilire i prezzi delle inserzioni pubblicitarie attraverso il meccanismo dell'asta indicando delle soglie minime. Il secondo e il terzo ritengono di essere stati tenuti troppo bassi e occultati negli esiti delle «googlate». (Marco Zatterin, Stampa, 25 febbraio 2010, p. 13).","Tipo: Suffissazione / Denominale, Formanti: Google, -ata 2 [azione]"
googlato,agg,Cercato con Google nella rete telematica.,"Sono il gruppo francese del momento, ma non hanno un volto. Questa sera al Bataclan iniziano una nuova serie di concerti, subito tutti esauriti, ma in giro non c’è un manifesto che li annunci. Sono i più cliccati, i più googlati, sono i re della rete, ma prima del 3 febbraio non avevano neanche pubblicato un vero disco. (Laura Putti, Repubblica, 5 marzo 2014, p. 51, R2 Spettacoli).","Tipo: Adattamento, Formanti: Google, -ato"
gossiparo,sost,"(Iron.) Chi o che si compiace del pettegolezzo, del chiacchiericcio, dell'insinuazione.","Lei è la figlia di Pier Ferdinando Casini, lui un compagno di scuola. […] Pare che lui sia di sinistra (pensate!), e nella visione decerebrata dei gossippari un eventuale flirt tra un ragazzo di sinistra e la figlia di un leader di centro costituisce, evidentemente, una rimarchevole notizia. Una specie di sottomarca di Capuleti e Montecchi, si suppone. (Michele Serra, Repubblica, 10 gennaio 2008, p. 26, Commenti). ** «Il 29 dicembre scorso ho mandato al direttore Ferruccio de Bortoli due pagine in cui raccontavo le avventure parigine di Lapo [Elkann] e il salvataggio di [Alfonso] Signorini, uno dei più imponenti ritiri nella storia del giornalismo gossipparo italiano» [Fabrizio Corona riportato da El(vira) Ser(ra)]. (Corriere della sera, 26 gennaio 2010, p. 21, Cronache). ** Un bel contributo di confusione è venuto dall'informazione. […] Panzane frammiste a interpretazioni fantasiose dei fatti e con abbondanti dosi di strame gossiparo. (Vittorio Feltri, Giornale, 4 marzo 2012, p. 1, Prima pagina).","Tipo: Suffissazione / Denominale, Formanti: gossip (inglese), -aro"
got,sost,Acronimo di giudice onorario di tribunale.,"Visto che i concorsi per assumere nuovi giudici portavano via un sacco di tempo e gli arretrati intanto si accumulavano, aprì le porte ad alcune migliaia di magistrati onorari, in genere avvocati scelti per titoli. Un’apertura temporanea: primo contratto di tre anni e poi di proroga in proroga. Si sa com’è l’Italia: il provvisorio slitta sempre, per indolenza, verso l’eterno. Risultato: poco a poco, i precari han finito per avere un peso sempre più centrale. Fino a sbrigare dieci anni dopo coi giudici onorari di tribunale (Got) la totalità delle esecuzioni immobiliari e coi viceprocuratori onorari (Vpo) la quasi totalità delle cause penali davanti al giudice monocratico. (Gian Antonio Stella, Corriere della sera, 12 maggio 2017, p. 1, Prima pagina).","Tipo: Acronimo, Formanti: giudice, onorario, tribunale"
governatore,sost,"Presidente di regione direttamente eletto dal voto popolare; per estensione, carica politica di amministrazioni locali eletta con suffragio popolare.","Il fisco regionale e provinciale dovrà prevedere per i «governatori» la compartecipazione al gettito Iva, all’addizionale Irpef e la possibilità di azzerare l’Irap. (Messaggero, 4 gennaio 2011, p. 4, Primo Piano). ** Il discredito dell’ente regionale è tale che un presidente uscente, Stefano Caldoro, ha fatto la campagna elettorale proponendo ufficialmente l’abolizione delle Regioni; e nel suo slogan Michele Emiliano promette di fare «il sindaco di Puglia», visto che i governatori non vanno più di moda. (Antonio Polito, Corriere della sera, 23 maggio 2015, p. 1, Prima pagina). ** Sui parametri che individuano le partecipazioni da abbandonare, per il momento, non è cambiato molto. I «governatori», oltre al salvataggio delle partecipazioni detenute dalle finanziarie regionali, ottengono la possibilità di escludere dalla riforma le società che ritengono da proteggere per ragioni di interesse pubblico. (Gianni Trovati, Sole 24 Ore, 18 febbraio 2017, p. 5).","Tipo: Specializzazione, Formanti: governatore"
governismo,sost,Sostegno e appoggio nei confronti del governo in carica.,"Anche dentro Rifondazione c'è chi auspica si acceleri su un processo unitario a Sinistra e si prospetti da subito una nuova fase costituente... «Alcuni importanti dirigenti del nostro partito ragionano come se Rifondazione fosse una cosa del passato. Non condivido per nulla questa ipotesi. Ritengo valida invece la proposta unitaria che abbiamo elaborato a Carrara: bisogna proseguire con la costruzione del soggetto unitario e plurale della Sinistra ma di pari passo con il rafforzamento del Prc. Come si fa a non vedere che il superamento di Rifondazione schiaccerebbe tutta la sinistra nel moderatismo e nel governismo?» [Claudio Grassi intervistato da Castalda Musacchio]. (Liberazione, 10 aprile 2008, p. 5, Politica).","Tipo: Suffissazione / Denominale, Formanti: governo, -ismo"
governista,sost,Chi o che dà sostegno e appoggio al governo in carica.,"Ora un altro ripensamento molto politico, che scontenta l'anima movimentista , ma che è dovuto alla necessità di aderire a una trattativa, quella di domani, e alla vocazione governista e quindi maggioritaria che il M5S sta ritagliando sulla figura di Luigi Di Maio, il candidato premier in pectore. (Stefania Piras, Messaggero, 28 maggio 2017, p. 2, Primo Piano).","Tipo: Suffissazione / Denominale, Formanti: governo, -ista"
governo di prossimità,loc nom,"Governo locale, amministrazione pubblica che i cittadini percepiscono come immediatamente vicina alle loro necessità.","«Invece di pensare ai permessi Ztl per vetture personali, soprattutto visto che il presidente del municipio beneficia di una vettura di servizio, gli consigliamo di ricorrere -- osservano i consiglieri municipali [del Municipio II -- agli stessi meccanismi di spostamento dei fondi per cose più utili al funzionamento amministrativo dell’ente di prossimità che amministra». (O. T., Giornale d'Italia, 9 novembre 2013, p. 8, Roma e Lazio).","Tipo: Calco lessicale / Nome+preposizione+nome, Formanti: governo, prossimità"
governo di scopo,loc nom,Governo investito del raggiungimento di un obiettivo dichiarato.,"Se [...] dai negoziati che le forze politiche avvieranno [...] non dovessero emergere soluzioni precise e coerenti, come una maggioranza di salvezza nazionale o comunque la si definisca, il presidente potrebbe decidere di tentare la strada di un «governo di scopo» che traghetti il Paese fuori da questa situazione d'emergenza: questione di mesi. (Marzio Breda, Corriere della sera, 26 febbraio 2013, p. 5, Primo Piano). ** Sia il Pdl che il partito dell'attuale premier sono a favore infatti di un governo di larghe intese. Il Pd finora ha sempre respinto l'ipotesi di un governissimo, di un accordo con [Silvio] Berlusconi. Ma in molti sono convinti che non appena si certificherà il tentativo di [Pier Luigi] Bersani di un governo sostenuto anche da [Beppe] Grillo, il Pd sarà costretto a trattare per quello che viene definito «governo di scopo» o «governo del Presidente» così come sul Quirinale. (Barbara Fiammeri, Sole 24 Ore, 16 marzo 2013, p. 8, Il nuovo Parlamento). ** Quella messa in campo dal presidente della Repubblica Giorgio Napolitano è una «soluzione inedita nella storia della formazione dei governi della nostra Repubblica» perché «inedite sono le condizioni di blocco che si sono verificate». È quanto afferma il costituzionalista Enzo Cheli che vede da questo colpo di reni quirinalizio, una rilegittimazione del governo Monti trasformato in «governo di scopo» che può spingersi «oltre l'ordinaria amministrazione». (Margherita Nanetti, Sicilia, 31 marzo 2013, p. 2, Il Fatto). ** [Matteo] Renzi, in caso di mancato accordo, ha però dalla sua la carta, più che di elezioni anticipate con l’attuale legge elettorale proporzionale (che il Capo dello Stato difficilmente concederebbe), di un governo di scopo con [Silvio] Berlusconi per adottare un nuovo sistema di voto e poi andare alle urne. E a quel punto i dissidenti del centrodestra sarebbero belli e spacciati. (Alessandro Campi, Messaggero, 17 febbraio 2014, p. 1, Prima pagina). ** L’«operazione Ugolino» -- per usare un’espressione del leader democrat -- prevede una tempistica diversa: la caduta del premier dovrebbe avvenire per mano popolare con la sconfitta referendaria, e solo dopo si tenterebbe di formare un governo di scopo per modificare la legge elettorale. (Francesco Verderami, Corriere della sera, 6 luglio 2016, p. 1, Prima pagina).","Tipo: Composizione / Nome+preposizione+nome, Formanti: governo, scopo"
governo-fotocopia,loc nom,Gabinetto di governo che subentra in carica a sé stesso o a un governo precedente molto simile nella sua composizione.,"[Matteo] Renzi ha preferito una scommessa, secondo i suoi detrattori un azzardo, nel rompere questo schema. Ma proprio per questo appare singolare l'obiezione di chi parla di governo fotocopia rispetto a quello Letta. Se davvero fosse una fotocopia, perché mai dovrebbe meritare meno fiducia di quella ampia e del tutto giustificata che un anno fa ricevette il tentativo di grande coalizione guidato da [Enrico] Letta? (Virman Cusenza, Messaggero, 23 febbraio 2014, p. 1, Prima pagina). ** La lista dei ministri in evoluzione forse correggerà quest’impressione, fotografando i rapporti di forza del dopo-Renzi. Sarebbe un segno di discontinuità per attenuare l’immagine di un governo-fotocopia, schiacciato sul «fronte del Sì» affondato dal referendum. (Massimo Franco, Corriere della sera, 12 dicembre 2016, p. 6, La crisi di governo).","Tipo: Composizione / Nome+nome, Formanti: governo, fotocopia"
Gprs,sost,"Sigla dell'ingl. General Packet Radio System, sistema di telefonia mobile di seconda generazione, successivo al Gsm.","Il wireless a bordo è garantito da un Wlan-Router abbinato a una scheda telefonica Sim come quella dei telefonini, con apposito contratto dati. InCar di Mercedes consente la connessione contemporanea di tre periferiche e supporta gli standard di trasmissione dati ad alta velocità Hsdpa, Umts, Edge e Gprs. (Alfonso Rizzo, Repubblica, 16 maggio 2010, p. 50, Motori).","Tipo: Prestito / Inglese, Formanti: general (inglese), packet (inglese), radio, system (inglese)"
grancoalizionista,agg,Favorevole alla formazione di una grande coalizione politica di sostegno al governo.,"[tit.] Riecco il partito grancoalizionista / Pdl, Pd e Udc marciano uniti su Europa e giustizia. Per Enrico Letta e Frattini «se non è grande coalizione, diciamo che è larga». [Angelino] Alfano e [Pier Luigi] Bersani la chiamano «maggioranza salva Italia», [Pier Ferdinando] Casini ci spera (e la teme, Foglio, 18 gennaio 2012, p. 1, Prima pagina). ** Il fatto è che [Silvio] Berlusconi non vuole assumersi la responsabilità delle elezioni anticipate: «O c'è una logica concertativa o niente», ha spiegato ieri alludendo al Colle. Eppoi pensa davvero di gareggiare per vincere, non vuole più il Porcellum ma un meccanismo elettorale bipolare che non escluda l'opzione grancoalizionista. (Francesco Verderami, Corriere della sera, 26 luglio 2012, p. 1, Prima pagina). ** lo schema è chiaro: da una parte si riorganizza il campo dei progressisti, dall'altra quello dei moderati. In mezzo potrebbe esserci la necessità di proseguire l'esperienza «grancoalizionista» per via dell'inasprirsi della crisi economica. Anche per questo i protagonisti lavorano su più fronti. (Em[ilia] Pa[tta], Sole 24 Ore, 8 agosto 2012, p. 17, Politica e società).","Tipo: Suffissazione / Denominale, Formanti: grande, coalizione, -ista"
grandefratello,sost,"(Iron.) Chi partecipa o ha già partecipato al programma televisivo «Grande fratello», trasmesso annualmente a partire dal 2000.","I personaggi da gossip non sono più i divi celebri o gli aristocratici o addirittura i reali, ma modelli, calciatori, show girl, grandi fratelli, famosi da isola, (Natalia Aspesi, Repubblica, 7 febbraio 2010, p. 1, Prima pagina).","Tipo: Antonomasia, Formanti: grande, fratello"
Grandi della Terra,loc nom,"I capi di stato e di governo che fanno parte del Gruppo degli otto Grandi e, per estensione, anche di altre nazioni molto industrializzate.","Guardando le immagini del G8 mi sono chiesto come avrebbe potuto [Dario] Franceschini -- tanto per fare un nome -- accogliere i grandi della Terra (espressione giornalistica che detesto) con quell'aria depressa che si ritrova? Insomma, bisogna dare atto a Silvio [Berlusconi] che in quelle situazioni è inappuntabile. Immagini cosa sarebbe se non facesse tutte quelle gaffe. (Oliviero Favero, Libero, 12 luglio 2009, p. 1, Prima pagina).","Tipo: Polirematica / Nome+preposizione+nome, Formanti: grande, terra"
gratta e sosta,loc nom,"Biglietto per la sosta nei parcheggi pubblici a pagamento sul quale l'utente deve indicare la data e la durata del periodo di sosta, grattando la pellicola posta sulle caselle corrispondenti.","Dalla [Letizia] Moratti si vorrebbe invece sapere da dove è nata l’idea di non far pagare il gratta e sosta ai residenti: con la sua rielezione arriverà il federalismo anagrafico? (Giangiacomo Schiavi, Corriere della sera, 22 maggio 2011, p. 6, Primo Piano). ** I parcometri lungo le strade hanno raggiunto un incasso di oltre 914 euro con un incremento addirittura del 20,31 per cento. Dai gratta e sosta sono poi arrivati quasi 582 mila euro, con un aumento del 5,58 per cento. (Giorgio Giordano, Secolo XIX, 16 marzo 2014, p. 19, Sanremo).","Tipo: Conglomerato, Formanti: grattare, sostare"
grattino,sost,"Biglietto per la sosta nei parcheggi pubblici a pagamento sul quale l'utente deve indicare la data e la durata del periodo di sosta, grattando la pellicola posta sulle caselle corrispondenti; per estensione, biglietto di lotteria sul quale è necessario grattare una pellicola impressa a protezione del risultato della scommessa.","«Bisogna rivitalizzare Bari vecchia, liberandola dalla sporcizia e dal degrado. Il quartiere Libertà va riqualificato urbanisticamente e sotto il profilo della vivibilità, creando piazze e luoghi di ritrovo. Il Murattiano dovrà invece essere rivitalizzato. Il grattino per la sosta va ridotto da due a un euro l’ora e, inoltre, va introdotto il grattino giornaliero, come in tutte le altre città» [Massimo Posca intervistato da R. Lor.] (Repubblica, 1 giugno 2014, Bari, p. V). ** Analogo spettacolo d’inciviltà lo ritroviamo in troppe aree di sosta organizzate delle nostre autostrade, dove -- mentre danno il resto del caffè o incassano il dovuto per il carburante -- ci offrono anche i «grattini». (Luigino Bruni, Avvenire, 17 ottobre 2014, p. 3, Idee). ** [tit.] Sosta, c'erano una volta i «grattini» / Ora si paga con telefono e Telepass [testo] Cinque anni fa è scattata la rottamazione dei «grattini». I vecchi gratta e sosta cartecei sono spariti gradualmente dalla circolazione, di pari passo con l'installazione dei parcometri. Da una settimana è partito un nuovo sistema di pagamento «2.0.», un altro sistema per semplificare l'acquisto e combattere un'evasione che ancora due anni fa si aggirava intorno al 50%. (Chiara Campo, Giornale, 22 maggio 2015, Milano Cronaca, p. 1).","Tipo: Suffissazione / Deverbale, Formanti: grattare, -ino 1 [Piccolo]"
grey market,loc nom,"Mercato grigio; mercato parallelo o non ufficiale, nel quale si vendono e acquistano titoli anticipando il momento della sottoscrizione reale.","Il Tesoro ha collocato 5 miliardi di Bot a un anno con rendimenti al 6,087 per cento, ai massimi dall’introduzione dell’euro: tuttavia sul grey market c’era l’attesa per una cedola intorno al 7. (Foglio, 11 novembre 2011, p. 1, Prima pagina).","Tipo: Prestito / Inglese, Formanti: grey (inglese), market (inglese)"
grigio-cemento,loc agg,Tonalità del colore grigio simile al colore del cemento.,"Un cordolo grigio-cemento abbinato a una corsia dello stesso colore ma con inserti verde chiaro. E’ il maquillage per la costituenda pista ciclabile, quella che va dal Castello Svevo alla Fiera di Bari. (Repubblica, 18 febbraio 2014, Bari, p. II).","Tipo: Composizione / Aggettivo+nome, Formanti: grigio, cemento"
grigiorosso,sost,"Per metonimia dai colori della casacca, giocatore delle squadre di calcio della Cremonese, dell'Angri, e anche di squadre di altre serie dei campionati di calcio italiani; relativo a tali squadre.","I dirigenti della Cremonese sapevano bene della propensione a scommettere di [Marco] Paoloni, e forse sospettavano qualcosa su di lui prima di cederlo a gennaio al Benevento. «Io so tutto, ricordati», lo minaccia il 28 gennaio il dg Sandro Turotti, l'uomo che con la sua denuncia ha fatto partire l'inchiesta dopo l'avvelenamento di Cremonese-Paganese. «Ma non è l'unico: a Paoloni, dopo la Cessione al Benevento, arriva la chiamata del presidente grigiorosso il cavalier [Giovanni] Arvedi. «Ti seguirò -- gli dice -- e mi diranno se sei diventato uomo o se sei ancora un ragazzino». (Unità, 9 giugno 2011, p. 21).","Tipo: Composizione / Aggettivo+aggettivo, Formanti: grigio, rosso"
grillante,sost,"(Iron.) Seguace di Beppe Grillo, uomo di spettacolo e attivista politico.","Ora che hanno dimostrato di essere forti saranno insomma più laici rispetto al guru Grillo i suoi grillanti, che non devono diventare replicanti? Se il blog di Beppe è un concentrato di vaticini che piovono dall’alto o da quel luogo non-luogo rappresentato dalla Rete, i 5 Stelle eletti nelle città si muovono aderenti al suolo. (Mario Ajello, Messaggero, 9 maggio 2012, p. 5, Primo Piano).","Tipo: Suffissazione / Denominale, Formanti: Grillo (Beppe), -ante"
grilleggiare,verb,"(Iron.) Parlare o agire con intenzione provocatoria, alla maniera di Beppe Grillo.","[Adriano] Celentano grilleggia: «In tv si sentono parlare tanti politici, ma non si capisce dove va a finire il loro ragionamento». Poi chiede: «Se la gente non ha i soldi per arrivare a fine mese, come fa a spendere per far crescere l'economia?». Dopo un po' la gente si spazientisce, come a scuola la lezione li annoia e partono gli inviti a riprendere le canzoni. (Renato Franco, Corriere della sera, 9 ottobre 2012, p. 44, Spettacoli). ** Praticamente la [Giorgia] Meloni grilleggia al massimo, favorita anche dall'assenza tattica, nei talk show, dei portavoce a 5 stelle. I quali, se fossero presenti, mostrerebbero altre clamorose lacune politiche e culturali, oltre a quelle che quotidianamente espongono al pubblico ludibrio quando intervengono nelle istituzioni. (Maria Novella Oppo, Unità, 14 novembre 2013, p. 22, Culture). ** L’istinto fin qui infallibile dovrebbe indurti a fare la cosa giusta: tornare subito a casa per metterti a spalare in silenzio, intestandoti una campagna finalmente positiva. Invece resti al caldo di Roma a grilleggiare contro tutti, senza accorgerti che sei sempre meno efficace. Non esalti né spaventi più. Semplicemente annoi. (Massimo Gramellini, Sole 24 Ore, 15 ottobre 2014, p. 1, Prima pagina). ** Altri dei 19 [consiglieri comunali del Pd a Roma], già allora dubbiosi fino all'ultimo secondo prima di dare la firma al notaio, ammettono a mezza bocca: «Sbagliammo a grilleggiare contro Ignazio [Marino]». La nemesi è nelle scene di ieri. (Mario Ajello, Messaggero, 8 ottobre 2016, p. 5, Primo Piano).","Tipo: Suffissazione / Denominale, Formanti: Grillo (Beppe), -eggiare"
grillesco,agg,(Iron.) Tipico di Beppe Grillo.,"«Siamo territoriali più della Lega ormai», osserva Giovanni Favia, primo recordman di voti grilleschi e consigliere regionale in Emilia Romagna. I 5 Stelle sono un cocktail di civismo e cybernetica, di spontaneismo e di personalismo, di orizzontale e di verticale. (Mario Ajello, Messaggero, 9 maggio 2012, p. 5, Primo Piano). ** Il fondatore di Forza Italia, l’uomo del 1994, quello del «miracolo italiano» e del «meno tasse per tutti» dice di sentirsi «leader dei moderati». Domanda: esistono i moderati? [Silvio] Berlusconi li definisce tali, ma contraddice se stesso quando adotta una strategia di comunicazione politica «grillesca». (Mario Sechi, Tempo, 23 giugno 2012, p. 1, Prima pagina). ** Anche gli show grilleschi, disseminati su You Tube non mancano di esprimere sentimenti odiosi contro Israele; basta andarli a cercare e la confusione tra antisemitismo e antisionismo si moltiplica, generando nei sostenitori del movimento disprezzo verso quanti reclamano una visione oggettiva dei fatti storici e indicano nella sana pratica dialogica l’unica possibilità di comporre opinioni differenti. (Paola Ricci Sindoni, Avvenire, 27 marzo 2013, p. 2, Seconda pagina). ** Lo show grillesco s’è concluso alle 00,20 con lo share salito allo 28,50%. Allo scoccare della mezzanotte lo Zenit: 33,34% di share. Due minuti prima c’era stato il picco: 4 milioni 814 mila spettatori. (Claudio Marincola, Messaggero, 21 maggio 2014, p. 4, Primo Piano). ** ciò che gratifica e onora ogni azione politica (essere giudicata interessante anche da altri) produce all’opposto, nella psicologia grillesca, una inspiegabile irritazione. (Michele Serra, Repubblica, 14 maggio 2015, p. 28, Commenti).","Tipo: Suffissazione / Denominale, Formanti: Grillo (Beppe), -esco"
grilliano,sost,(Iron.) Seguace e sostenitore di Beppe Grillo; di Beppe Grillo.,"«Non sono grilliano», dice il politologo Giovanni Sartori nello spottone di «Annozero». Però esistono divergenze nel denominare la tribù del tribuno. (Dino Basili, Avvenire, 22 settembre 2007, p. 2, Seconda pagina). ** «Pompa magna o miseria. In mezzo niente», dice Gabriele Vacis, parlando agli stati generali del teatro riuniti alla Cavallerizza, sul tema dell'economia degli sprechi nel sistema-Torino. Un intervento interessante sul «valore della ricerca senza l'assillo del profitto». Che il regista chiosa però mandando a quel paese l'assente Alfonso Cipolla, critico di «Repubblica», responsabile di non aver gradito i suoi «Rusteghi». Un «vaffa» grilliano. (Clara Caroli, Repubblica, 27 febbraio 2011, Torino, p. I). ** Non manca la ricostruzione grilliana della vicenda dell'acquisto dei cacciabombardieri. «Il Parlamento aveva posto il veto su nuovi F35 in assenza dell'approvazione delle Camere. Aerei da guerra rifiutati da molte nazioni per la loro inaffidabilità e, peraltro, molto costosi, nell'ordine di decine di miliardi». (Marcella Ciarnelli, Unità, 5 luglio 2013, p. 11, Politica).","Tipo: Suffissazione / Denominale, Formanti: Grillo (Beppe), -(i)ano"
grillino,sost,Seguace e sostenitore di Beppe Grillo; di Beppe Grillo.,"«No, guardi, non ha vinto Grillo. Ho vinto io. Lui ha seminato, ma poi il lavoro vero lo abbiamo fatto noi sul territorio». Già non si sente più grillino? «Grillo avrà meno importanza di prima. Non gli chiederò consigli su come si gestisce Parma, e non credo me li voglia dare. E poi, non condivido il termine grillino». [...] Non vi sentite impreparati voi grillini? «Noi studiamo. Spero però che i poteri forti di questa città siano collaborativi. E mi auguro di non subire boicottaggi da parte della Provincia, della Regione, dello Stato» [Federico Pizzarotti intervistato da Mario Ajello]. (Gazzettino, 22 maggio 2012, p. 3, Primo Piano). ** «Il cambiamento è la legge della vita. E chi guarda solo al passato o al presente è certo di perdere il futuro». L'armata grillina pronta ad «aprire il Parlamento come una scatoletta di tonno» (copyright di Beppe Grillo) è eterogenea, ma compatta alla parola d'ordine «rinnovare». (Emanuele Buzzi, Corriere della sera, 21 febbraio 2013, p. 9, Primo Piano). ** l’intento -- non dichiarato ufficialmente, ma che viene già ipotizzato nei colloqui riservati tra i militanti grillini -- sembra già essere quello di lavorare per tornare al più presto alle urne. Per ricominciare subito una nuova campagna elettorale nelle piazze e nel web. Ovvero in quei luoghi dove il M5S si sente forte, ha già maturato esperienza e non teme nessuno. (Luca Mazza, Avvenire, 26 febbraio 2013, p. 7, Primo piano). ** il civismo privo di retroterra politico dei «grillini», incapace a propria volta di autorappresentarsi in una vera forma politica, è costretto a ricorrere di continuo alla sola arma a sua disposizione: il cipiglio moralistico con relative, perpetue minacce ai quattro venti di gogne e scomuniche. (Ernesto Galli Della Loggia, Corriere della sera, 18 aprile 2013, p. 1, Prima pagina). ** I «grillini» restituiscono una parte di questa indennità, facendola confluire in un fondo a favore delle micro-imprese, ma non hanno resistito alla tentazione di contrattualizzare alcuni portaborse, come hanno fatto tutti gli altri gruppi parlamentari, benché avessero annunciato di volervi rinunciare. (Lillo Miceli, Sicilia, 17 gennaio 2014, p. 2, Il Fatto). ** Il risultato di queste Regionali parla chiaro: non si può far finta di niente. I grillini sono la seconda forza politica sfiorando il 20% dei consensi. E soprattutto, insieme con la Lega di Salvini, sono l'unico soggetto politico a crescere o quanto meno a confermare i buoni risultati ottenuti nelle Politiche del 2013 e nelle Europee dello scorso anno. (Pier Francesco Borgia, Giornale, 2 giugno 2015, p. 8, Il Fatto). ** «Sarà un compito difficile e ne sono pienamente consapevole, ma non mi spaventa». Virginia Raggi, candidato sindaco del Movimento Cinque Stelle a Roma, si presenta con un video online. La giovane avvocatessa è stata scelta in rete da 1.764 attivisti grillini, il 45,5 per cento dei votanti. (Marco Sarti, Repubblica, 24 febbraio 2016, Roma, p. III). ** Quanto agli altri, chi in questo caso è sceso sul terreno dell'insulto personale non si è reso conto dell'effetto boomerang prodotto e sintetizzabile nel tutti con Virginia. Gli attacchi di questo tipo, che in buona parte sono il motivo del successo grillino, si trasformano in un autogol quando a praticarli sono gli avversari. Ignari probabilmente che aveva ragione Tzvetan Todorov, l'intellettuale appena scomparso a Parigi: «La nostra sconfitta contro i barbari è quando i barbari diventiamo noi». (Mario Ajello, Messaggero, 11 febbraio 2017, p. 9, Primo Piano).","Tipo: Suffissazione / Denominale, Formanti: Grillo (Beppe), -ino 2 [Appartenente a, relativo a]"
grillismo,sost,Il movimento suscitato e ispirato da Beppe Grillo.,"[Enrico] Letta è fiducioso, «con [Pier Ferdinando] Casini oggi avversari, domani alleati». Casini annuisce. «Nel Pd ci sono persone come Enrico da cui non mi divide niente, ma alleati che non mi piacciono per niente». E a [Carlo] Mannoni che gli chiede se serve davvero il terzo polo, risponde, che è necessario per governare e a poco servono i «grillismi» e le contestazioni, «così affondiamo tutti». (Maria Zegarelli, Unità, 25 settembre 2010, p. 17, Italia). ** Il grillismo è in fenomeno complesso e variegato, capace come nessun altro di usare Internet come mezzo di mobilitazione, pronto a sfidare i partiti tradizionali sul terreno per loro più ostico: «A Parma -- incalza Grillo -- sono stati spesi 6.400 euro di autofinanziamento e abbiamo vinto. Dovranno confrontarsi con questo». (Carlo Fusi, Gazzettino, 22 maggio 2012, p. 1, Prima pagina). ** Il grillismo è solo in prima approssimazione assimilabile all’antipolitica come rifiuto della politica e dei politicanti. Questa, l’antipolitica cioè, si manifesta in maniera più congeniale in un altro fenomeno: l’astensione. Il grillismo esprime, a suo modo, una voglia di politica, politica diversa e nuova, funzionale a una società fluida e sotterranea che vive e prospera nel web, non ha bisogno di organi di stampa, scuole di partito, sezioni né di organizzazione centrale e periferica. […] Non è antipolitica. È ricerca di una politica. Per questo il grillismo è pericoloso. Ma i partiti, prigionieri della sindrome Grillo, non se ne accorgono. E ne fanno il gioco. (Francesco Perfetti, Tempo, 11 agosto 2012, p. 13, Lettere & Commenti). ** il rifiuto di capire l'ira popolare per certe storture inaccettabili del Palazzo è stata comune a molti. Ed è alla base dell'ondata di «grillismo» che rischia di travolgere tutto e tutti. (Gian Antonio Stella, Corriere della sera, 26 febbraio 2013, p. 15, Primo Piano). ** Benvenuti nel laboratorio (l'unico fra i capoluoghi, oltre a Parma) del grillismo di governo: sindaco, giunta e 18 consiglieri su 30. I ragusani, complice anche la legge elettorale, hanno detto ai pentastellati: adesso tocca a voi, nessun alibi. Ma passare dalla barricata virtuale della protesta al palazzo reale della quotidianità non è così semplice. (Mario Barresi, Sicilia, 23 febbraio 2014, p. 5, La Politica). ** Ormai Di Maio è diventato il volto presentabile del grillismo, quello che cerca la mediazione e non manda «vaffa» a nessuno, ma ricuce dove gli altri strappano. Venticinque anni fa sarebbe stato un rampante giovane democristiano alla scuola dei leader campani dell'epoca, (Stefano Filippi, Giornale, 2 febbraio 2015, p. 23). ** A Quarto è quella la posta in gioco. Non una poltrona -- quella del sindaco -- ma l’identità stessa dei 5 Stelle che sono nati con quella ragione sociale: la pulizia morale. Prima ancora che la legalità, il grillismo è la questione etica messa al centro di un programma politico più delle priorità economiche, più di piani per l’occupazione o delle relazioni internazionali. (Lina Palmerini, Sole 24 Ore, 13 gennaio 2016, p. 17, Politica e società). ** Il grillismo è stato catalogato come un fenomeno transitorio, destinato a sciogliersi come neve al sole davanti alla prova dell’amministrazione e questa incomprensione ha portato il sindacato a sottostimare nel frattempo la diffusione dell’egemonia Cinquestelle nelle proprie file. (Dario Di Vico, Corriere della sera, 30 aprile 2017, p. 1, Prima pagina).","Tipo: Suffissazione / Denominale, Formanti: Grillo (Beppe), -ismo"
grillista,sost,Sostenitore del movimento di Beppe Grillo; relativo a Beppe Grillo.,"Ora si discuterà a lungo su questo crollo oggettivo dell'affluenza, sulle inevitabili riflessioni alle quali sarà chiamato l'intero ceto politico verboso, rissoso e inconcludente, sulla ricorrente pulsione antipolitica che ha nutrito il successo delle derive grilliste ed estremiste. (Massimo Giannini, Repubblica, 30 marzo 2010, p. 1, Prima pagina). ** [Adriano] Celentano pasionario e grillista? Aveva perfino aderito al secondo V-Day. «Beppe è amico di sua figlia Rosita. Si stimano, ma sono troppo istrioni per non essere gelosi l'uno dell'altro. E poi lo zio c'è rimasto un po' male per il no di Grillo a Rockpolitik» [Bruno Perini intervistato da Andrea Scanzi]. (Stampa, 8 luglio 2010, p. 37, Spettacoli). ** alle imminenti elezioni amministrative appariranno -- si prevede -- innumerevoli liste civiche, liste civetta e simili. Grillo, se ho capito bene, le «certificherà», dichiarerà se sono buone o cattive. O forse Grillo certificherà soltanto liste sue, liste di «grillisti». Vedremo. (Giovanni Sartori, Corriere della sera, 25 aprile 2012, p. 1, Prima pagina).","Tipo: Suffissazione / Denominale, Formanti: Grillo (Beppe), -ista"
Grilloboy,loc nom,Giovane ammiratore e sostenitore di Beppe Grillo e del movimento da lui fondato.,"[tit.] Consigli comunali, nuova geografia / Grillo boys alla prova dell'opposizione (Repubblica, 9 maggio 2012, Firenze, p. III). ** Vittoria schiacciante dei grillo boys a Ostia, Municipio XIII, che superano il 33% staccando il Pd di ben 8 punti. (Laura Serloni, Repubblica, 26 febbraio 2013, Roma, p. IX). ** Ad Arezzo sono convinti che il segreto dell'onda che cresce stia tutto in quelle due stanze affittate in via Garibaldi, nella forza della condivisione sul web o nei gazebo della domenica, «dove arrivano i cittadini e non li assilli con discorsi ideologici e con ""piattaforme politiche"" -- racconta Lucio Bianchi, uno dei due consiglieri eletti quasi due anni fa nella città degli orafi per il M5S -- ma li ascolti e chiedi loro di dare un contributo per migliorare la loro vita quotidiana». Ci metterebbero la mano sul fuoco, i Grilloboys. (Mario Neri, Repubblica, 28 febbraio 2013, Firenze, p. III).","Tipo: Composizione / Nome+nome, Formanti: Grillo (Beppe), boy (inglese)"
grilloide,sost,(Iron.) Chi o che mostra affinità e sintonia con Beppe Grillo.,"[tit.] Ieri la pedalata dei «grilloidi» / «Costruite più ciclabili» [testo] [...] Ieri è stato rinnovato l'appello al primo cittadino: «Lo scorso anno abbiamo invitato il sindaco Giordano, ha partecipato, ma poi le promesse fatte sono risultate vane», ribadiscono i «grilloidi». (Stampa, 11 aprile 2010, Novara, p. 56).","Tipo: Suffissazione / Denominale, Formanti: Grillo (Beppe), -oide"
grillonauta,sost,(Scherz.) Chi si collega e naviga nel sito telematico di Beppe Grillo.,"Nella sua foga polemica Beppe Grillo non risparmia neppure Joseph Ratzinger e dal palco di Jesolo dove è in tournée con il suo spettacolo attacca tutto e tutti, nessuno escluso. E dopo aver invitato ieri i grillonauti ad affollare le sale dei consigli comunali d'Italia, torna a sferzare il mondo della politica: Il Parlamento? Con una media di un pregiudicato ogni 10 parlamentari -- attacca il comico --, «spaventa perfino il Bronx, dove di pregiudicati ce n'è solo uno su 15». (Marco Innocente Furina, Stampa, 24 settembre 2007, p. 6, Interno).","Tipo: Confissazione / Suffissoide, Formanti: Grillo (Beppe), -nauta"
ground zero,loc nom,"Livello zero: la grande spianata vuota che rimane nel luogo in cui a New York sorgevano le Torri gemelle, rase al suolo da un attentato terroristico l'11 settembre 2001; in senso figurato, lo zero, il nulla.","[tit.] L'ingresso di Atocha: il Ground zero degli spagnoli (Avvenire, 17 marzo 2004, p. 4, Primo piano). ** Sono passati dieci anni e «il sindaco fa il suo mestiere -- dice [James] Nachtwey, uno dei più grandi fotoreporter del mondo, newyorkese dal 1980 --. È giusto pensare alla ricostruzione. Però i nomi hanno la forza di un fatto storico. Non sono un cartello che si può cambiare a comando. Vedremo se la gente smetterà di dire Ground Zero. Intanto io continuo a chiamarlo così». Come fecero per primi due conduttori tv la sera dell'11 settembre 2001, con un'espressione usata per evocare l'epicentro di un'esplosione nucleare. (Michele Farina, Corriere della sera, 8 settembre 2011, p. 27, Esteri). ** Per tutta la notte le autorità hanno parlato solo di una dozzina di morti e hanno detto che il grande terminal del porto continuava a funzionare normalmente. Ma dal mattino di giovedì sono cominciate ad arrivare immagini da «ground zero»: bacini di stoccaggio per sostanze chimiche sventrati, al loro posto crateri nel terreno, piazzali dove erano parcheggiate migliaia di vetture pronte per il mercato cinese spazzati da un vento rovente e distruttore. (Guido Santevecchi, Corriere della sera, 17 agosto 2015, p. 1, Prima pagina).","Tipo: Prestito / Inglese, Formanti: ground (inglese), zero ENG (inglese)"
guerra asimmetrica,loc nom,"Conflitto ad armi impari, non dichiarato, nel quale una delle parti è costretta a difendersi da un nemico non identificabile, trovandosi in situazione di palese svantaggio.","L’attacco alle Torri Gemelle, l’uragano Katrina in Florida, il crac di Lehman Brothers a Wall Street, la caduta dei regimi di Ben Alì in Tunisia e Hosni Mubarak in Egitto, lo tsunami in Giappone. Questi eventi sono gli shock e le sfide che ci presenta la contemporaneità. Potrei aggiungere altre date al calendario, ma la miscela di guerre asimmetriche e terrorismo, catastrofi naturali, crisi finanziarie, ondate migratorie e rivoluzioni di massa, è il cocktail ad alta gradazione del nostro avvenire. (Mario Sechi, Tempo, 13 marzo 2011, p. 1, Prima pagina). ** In Mali stiamo dispiegando le nostre forze in un ambiente instabile, dove i caschi blu dovranno misurarsi con ordigni esplosivi improvvisati e attentatori suicidi, in quella che è stata definita una «guerra asimmetrica». Il rischio è che diventino vittime collaterali dei conflitti e delle parti belligeranti, se non addirittura bersagli diretti. (Hervé Ladsous, Avvenire, 29 maggio 2013, p. 2, Seconda pagina). ** Certamente questa non è una guerra convenzionale perché l'evoluzione dei conflitti ne ha trasformato il terreno di scontro, gli obiettivi e addirittura il fine. E si è superato pure il concetto di guerra asimmetrica, come lo abbiamo conosciuto sui teatri di Iraq e Afghanistan. Non ci sono due fronti, i nemici non hanno divise riconoscibili ma vivono in mezzo a noi, frequentano le scuole dei nostri figli. (Riccardo Pelliccetti, Giornale, 17 novembre 2015, p. 5, Il Fatto).","Tipo: Calco lessicale / Internazionalismo / Nome+aggettivo, Formanti: guerra, asimmetrico"
guerra preventiva,loc nom,Guerra che si propone di disarmare il nemico prima che compia attacchi dalle conseguenze irreparabili; anche in senso figurato.,"a Washington i repubblicani, fino a ieri propugnatori della Guerra Preventiva, brandiscono oggi la bandiera del non intervento contro il fino a ieri anti-guerra Barack Obama. Quando la prossima volta dovremo discutere di qualche altro conflitto sarà utile ricordare il cinismo che permette con una giravolta, e così spesso, lo scambio di panni fra guerrafondai e pacifisti. (Lucia Annunziata, Stampa, 16 giugno 2011, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: guerra, preventivo"
guerra umanitaria,loc nom,"Guerra condotta in nome dei diritti di popolazioni o minoranze inermi, schiacciate da soprusi, persecuzioni razziali o violazioni territoriali; talvolta usato con tono ironico.","la battaglia del Kosovo, la madre di tutte le «guerre umanitarie», il paradigma dell'«interventismo etico», l'archetipo esemplare di ogni azione militare che dalla fine della guerra fredda non può prescindere da una forte e nobile motivazione morale, prese spunto da circostanze che, a parti rovesciate, assomigliano in modo impressionante a quelle capaci di innescare la crisi georgiana. (Pierluigi Battista, Corriere della sera, 15 agosto 2008, p. 1, Prima pagina). ** Curioso paradosso perché i francesi affermavano quei presunti ideali umanitari bombardando i libici, mentre le autorità italiane -- accusate di insensibilità perché ancora restie a bombardare -- si stavano prodigando a soccorrere migliaia di rifugiati arrivati disperatamente a Lampedusa anche per fuggire dalla guerra «umanitaria» dei francesi. (Antonio Socci, Libero, 5 giugno 2011, p. 1, Prima pagina). ** Michael Walzer ci ripensa: non basta la cittadinanza, ci vuole la lotta di classe. Già, ma chi è Walzer? È uno dei più famosi intellettuali liberal Usa. Teorico dei diritti e del comunitarismo democratico, aperto e multi-culturale. E questa cosa la dice in un incontro promosso da «Reset» -- con Luiss, Feltrinelli e Centro studi americani tra Roma e Milano da oggi a domani -- la rivista liberal diretta da Giancarlo Bosetti. Già con la guerra irachena Walzer aveva preso un abbaglio, in nome della guerra umanitaria. Ma poi si corresse. Ora l'autocritica è ancor più radicale. (Bruno Gravagnuolo, Unità, 7 maggio 2014, p. 19). ** Per accorgerci che nel nostro modo di vedere le cose qualcosa non funziona abbiamo bisogno di eventi esterni, grandi e piccoli. Forse più piccoli che grandi. Certo le guerre umanitarie, o le democrazie imposte dall’alto, qualche interrogativo lo sollevano. (Luca Ricolfi, Sole 24 Ore, 4 settembre 2016, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: guerra, umanitario"
guerrilla marketing,loc nom,Strategia commerciale creativa e poco dispendiosa.,"Si sono così estremizzate le discipline del marketing e della comunicazione, gestite di figure centrali come i brand manager. Coloro che tutelano e evolvono il marchio. Sono arrivati anni di slogan, payoff e claim. Di pubblicità classica, emozionale o sinestetica fino al «guerriglia marketing» e a strategie complesse di vendita. Tutto è stato esperito e stressato. (Cristiano Seganfreddo, Corriere della sera, 18 gennaio 2012, p. 38, Eventi).","Tipo: Prestito / Inglese, Formanti: guerrilla (spagnolo), marketing (inglese)"
gufesco,agg,"(Scherz.) Da gufo, somigliante a un gufo; proprio di chi gufa, augurando sfortuna e disgrazie a un nemico, a un avversario.","Senza troppo forzare la suggestiva anticipazione pasoliniana, più si allontana quel tempo, più se ne ricordano le pietre miliari, più si osservano con gli occhi di oggi gli eventi simbolici e le figure rappresentative, e meglio -- purtroppo -- si comprende il titolo che campeggia sulla copertina della meticolosa ricostruzione di Paolo Morando: «'80. L’inizio della barbarie». E non è per partito preso, né per attitudine gufesca, malumore, snobismo o autolesionismo. Ma perché, come succede nella storia, solo oggi si capisce con nitore che quell’ormai lontana stagione è stata l’incubatrice di quasi tutte le attuali magagne. (Filippo Ceccarelli, Repubblica, 9 febbraio 2016, p. 44, Cultura).","Tipo: Suffissazione / Denominale, Formanti: gufo, -esco"
guidatore designato,loc nom,"Chi riceve l'incarico di guidare un autoveicolo, impegnandosi con i terzi trasportati a non assumere bevande alcoliche prima di mettersi al volante.","Sette giovani su dieci sarebbero disponibili ad offrirsi come «guidatore designato» e a non bere per riaccompagnare gli amici a casa. Ma solo il 49% lo fa realmente, mentre gli altri si mettono al volante anche se hanno bevuto (il 33% sempre e comunque). Cresce la consapevolezza dei giovani sulla sicurezza stradale e sui rischi dell’alcool, ma la realtà è ancora lontana da comportamenti virtuosi. (Alessia Guerrieri, Avvenire, 29 ottobre 2008, p. 11, Oggi Italia). ** Tra le novità, i biglietti speciali Primera Fila, che costano un po' di più e garantiscono un posto sotto il palco. E si ripete la formula del guidatore designato, in difesa della sicurezza: se un gruppo di amici arriva con un'auto, uno di loro sceglie di non bere e alla fine della serata, se risulta davvero sobrio al test, riceve un biglietto omaggio per un altro ingresso. (Mariella Tanzarella, Repubblica, 6 giugno 2013, Milano, p. XVII).","Tipo: Calco lessicale / Nome+participio, Formanti: guidatore, designato"
hackerare,verb,"Sabotare un sito della rete telematica, violandone l’accesso.","Gli hacker anonimi tornano a colpire. E stavolta la cyber-incursione messa a segno avrà dato loro una doppia soddisfazione, visto che l'obbiettivo è il nemico numero 1 dei pirati informatici, ossia la polizia postale. Un gruppo misterioso della community LulzSec, riconducibile ai più noti Anonymous, saccheggiatori del web, ha infatti violato (hackerato, dicono loro) i database del Cnaipic, centro nazionale anticrimine informatico per la protezione delle infrastrutture critiche. Sottraendo migliaia di documenti riservati e mettendoli in rete. (Giovanna Cavalli, Corriere della sera, 26 luglio 2011, p. 23, Cronache). ** Hackerare il Pentagono e stuprare una donna non è come seppellire quattro monete d’oro in un prato aiutati da un gatto e una volpe, non esistono fate turchine per questo, che ti sistemino il naso lungo delle bugie con l’aiuto di mille picchi. (Foglio, 21 giugno 2012, p. 3). ** «Il sito è stato quindi hackerato come succede a centinaia di siti -- ha spiegato [Dino Baudone] -- è stato chiuso, perché inutilizzato». (Secolo XIX, 20 novembre 2013, p. 18, Lerici). ** Gli irriducibili indossano maschere di Anonymous -- che per un po' «hackera» e oscura il sito di Matteo Renzi -- e hanno i k-way, alcuni con il simbolo della Mobile della polizia: una provocazione ai tutori dell'ordine, in passato già definiti blu-bloc, a ribaltare l'accusa di violenza per i black-bloc. (Luca Laviola, Sicilia, 13 aprile 2014, p. 7, I Fatti). ** «La pista russa dietro l’hacking dei democratici Usa? Questa tesi mi lascia molto scettico. [...] Le prove emerse finora non sono né sostanziali né credibili. Hackerare, ""bucare"" una campagna elettorale è piuttosto facile: i sistemi internet di un partito non sono certo protetti come quelli di una banca» [ Evgeny Morozov intervistato da Francesca De Benedetti]. (Repubblica, 31 luglio 2016, p. 10, Mondo).","Tipo: Suffissazione / Denominale, Formanti: hacker (inglese), -are 1 [Suffisso verbale]"
halal,agg,"Nella religione islamica, conforme ai precetti; con particolare riferimento a cibi e alimenti.","La Sharia può contenere di tutto. È Sharia portare il velo o andare in moschea, educare i figli e rispettare il coniuge, pagare l’imposta religiosa, mangiare halal, investire in prodotti sharia compliant. Sono pratiche integrate da molti decenni nel Regno Unito. (Marco Ventura, Corriere della sera, 30 giugno 2011, p. 38, Idee & opinioni). ** Poi ci sono le community fondate sull'etnia o l'identità culturale, ritagliate su misura dei valori dei propri iscritti. Tra queste Salamworld, l'unica piattaforma che usa il marchio «halal» (lecito, conforme all'Islam). Ambizioso l'obiettivo dell'ideatore del progetto, Abdulvahed Niyazov, presidente del Centro culturale islamico in Russia: creare l'alternativa musulmana a Facebook. (Anna Rita Rapetta, Sicilia, 22 agosto 2012, p. 18, Noi Oggi). ** La lotta contro i cibi halal (per i musulmani) e kosher (per gli ebrei) nelle mense scolastiche è un vecchio cavallo di battaglia della leader del Front national. (Stefano Montefiori, Corriere della sera, 6 aprile 2014, p. 32, Idee & opinioni). ** Oggi più che mai anche la cosmetica è diventata ideologica: risponde ai dettami della fede, così come delle convinzioni maggiormente in voga. E non è più un fenomeno di nicchia: il giro d'affari, in tutto il mondo, ha toccato cifre da capogiro. E così fra gli scaffali delle profumerie è sempre più facile trovare lozioni halal, cioè accettate dal Corano, così come trucchi kosher, che anche le donne ebree più intransigenti possono utilizzare. (Daniela Uva, Giornale, 20 luglio 2015, p. 14, Controcorrente).","Tipo: Prestito / Arabo, Formanti: halal (arabo)"
hard disk portatile,loc nom,"In informatica, supporto rimovibile di memoria di massa che si collega a un computer mediante una porta Usb.","Gli hard disk portatili hanno lasciato spazio ai cosiddetti cloud (tradotto in italiano nuvola): sono i dischi rigidi virtuali, il cui contenuto, nella realtà terrena, è depositato all’interno di terminali (server) sparsi per mezzo globo. (Stefanmo Taglione, Messaggero Veneto, 19 novembre 2014, p. 47).","Tipo: Calco lessicale / Nome+aggettivo, Formanti: hard (inglese), disk (inglese), portatile"
hard power,loc nom,"Potere forte, che fa leva su argomenti fortemente persuasivi.","L'Europa è squilibrata, imperfetta e impopolare ma resta più che mai necessaria. Per riuscire a salvarla, a questo punto, bisogna correggerla, rifondarla. [...] Rimanere «soft», cioè potenza irrilevante sulla scena mondiale, o optare per l'hard power resuscitando il progetto di euro-difesa, tra l'altro oggi uno dei grandi volani della crescita economica civile, sapendo che la Nato non sarà per sempre e smettendo di annegare nella comoda illusione pacifista, espressione di una società imbelle e ricattabile? (Adriana Cerretelli, Sole 24 Ore, 4 febbraio 2014, p. 1, Prima pagina).","Tipo: Prestito / Inglese, Formanti: hard (inglese), power (inglese)"
hater,sost,"Odiatore: chi interviene abitualmente nelle discussioni delle reti sociali, dando sfogo ai propri istinti negativi, caratterizzati da espressioni critiche, polemiche e violente; che si nutre di critica, polemica e violenza.","Nell’epoca che si è dovuta inventare un neologismo, haters («odiatori»), per definire chi aggredisce a prescindere e odia senza conoscere (categoria che pullula sui social e genera un vortice negativo), la maratona dei cento testimoni dimostra che è possibile mobilitarsi «per» e non «contro» qualcuno o qualcosa, e soprattutto che per cambiare le cose occorre «fare». (Lucia Bellaspiga, Avvenire, 21 settembre 2018, p. 9, Attualità).","Tipo: Prestito / Inglese, Formanti: hater (inglese)"
headquarter,sost,"Quartier generale, casa madre, sede principale di una società.","pensare a un esodo di massa da Londra di capitali e cervelli è semplicemente ridicolo. La posta in gioco riguarda la possibilità di attrarre a Milano le istituzioni finanziarie che potrebbero migrare dalla City per servire meglio i loro clienti europei. E lo stesso vale per gli headquarter di importanti multinazionali che hanno scelto Londra come loro base negli ultimi anni. (Giuseppe Sala, Corriere della sera, 25 giugno 2016, p. 32, Idee & opinioni).","Tipo: Prestito / Inglese, Formanti: head (inglese), quarter (inglese)"
hezbollizzarsi,pron,Entrare nella sfera di influenza e di dominio di Hezbollah.,"Oggi Israele fronteggia la situazione più difficile e pericolosa della sua esistenza. Nessuna delle condizioni della risoluzione Onu 1701 è stata ottemperata. I soldati sono sempre in mano dei rapitori. Hezbollah si è riarmato e la missione Unifil è come una cortina di nebbia destinata a dissiparsi al primo vento di guerra. Gaza si è «hezbollizzata» in una moschea ed è un gigantesco deposito bellico. (Giorgio Israel, Foglio, 4 maggio 2007, Inserto, p. II).","Tipo: Suffissazione / Denominale, Formanti: Hezbollah (arabo), -izzare, -si"
highlight,sost,Sintesi dei momenti di maggior interesse; con particolare riferimento alle riprese televisive di una gara sportiva.,"«Il nostro bilancio è largamente positivo -- dichiara Franco Vianello Moro, presidente dell’associazione che promuove la public company per il Venezia Calcio -- perché ad oggi sono 1.123 gli iscritti a Venezia United. Inoltre le iniziative che abbiamo realizzato allo stadio Penzo stanno avendo un grande riscontro, dal match program al ""man on the match"", dalla mascotte Capitan Venezia alla diretta radiofonica sul nostro sito fino al servizio video su internet degli highlights di tutte le partite di campionato». (Marco De Lazzari, Gazzettino, 1 aprile 2011, p. XXXI, Venezia Sport).","Tipo: Prestito / Inglese, Formanti: high (inglese), light (inglese)"
hikikomori,sost,"Giovane che ha scelto di condurre una vita tendente all’isolamento, rinchiuso nella propria stanza, e a comunicare solo virtualmente, mediante la rete telematica e i messaggini da telefono cellulare.","Al di là delle ripetitive storie raccontate nelle singole puntate e del loro maggiore o minore valore artistico, da quel momento in poi, soprattutto in Giappone, si innesca una dinamica fra prodotto di animazione (anime, da animeshon, traslitterazione giapponese della parola inglese animation) di tipo fantascientifico e i suoi consumatori che conduce a una fidelizzazione senza eguali, con conseguenze culturali e sociali del tutto inedite e a tratti inquietanti. Si arriva persino a coniare neologismi per indicare le patologie socio-psicologiche da disadattamento che colpiscono i fan, con termini come otaku e hikicomori. (Roberto I. Zanini, Avvenire, 15 settembre 2018, p. 22, Agorà).","Tipo: Prestito / Giapponese, Formanti: hikikomori (giapponese)"
hill holder,loc nom,"Dispositivo automobilistico che, in salita, evita l'arretramento della vettura e ne facilita la partenza.","l’ESP proposto su Fiat 500 include alcuni sistemi aggiuntivi: […] e, infine, l’Hill-holder che assiste il guidatore nelle partenze in salita. (Amerigo De Peppo, Gazzetta del Mezzogiorno, 3 settembre 2007, p. 9, Auto e Moto).","Tipo: Prestito / Inglese, Formanti: hill (inglese), holder (inglese)"
hi-tech,sost,Tecnologia avanzata; altamente tecnologico.,"Marissa Mayer è solo la capofila. Prima linea in un esercito di donne che sta cambiando per sempre la Silicon Valley, il distretto dell'hi-tech nel cuore della California. Perché se il numero uno di Yahoo è una donna famosa in tutto il mondo, sono centinaia le manager che stanno scalando le vette delle più importanti aziende tecnologiche del mondo. (D[aniela] U[va], Giornale, 11 maggio 2015, p. 15, L'Inchiesta).","Tipo: Prestito / Inglese, Formanti: high (inglese), tech (inglese)"
hollywoodita,sost,"Chi o che appartiene alla grande tribù di Hollywood, al mondo del cinema americano, condividendone stili di vita, logiche e strategie.","Insomma gli allegri antieroi di [Ben] Stiller non irridono alla guerra, ma al modo di portarla sullo schermo: tanto che parafrasando «Apocalypse Now» qualcuno in USA ha ribattezzato il divertente film «Apocalypse Wow». È curioso notare che nel consenso generale si sono levate innumerevoli proteste da parte dei difensori dei minorati psichici, dei neri, dei bambini (ce n' è uno veramente perfido...), degli orientali. Nessuno protesta, invece, sul fronte degli hollywooditi, che evidentemente hanno assimilato l'aurea regola di Gogol per cui la cosa essenziale è imparare a ridere di se stessi. (Tullio Kezich, Corriere della sera, 26 ottobre 2008, p. 41, Spettacoli).","Tipo: Suffissazione / Denominale, Formanti: Hollywood, -ita"
hospice,sost,Struttura sanitaria per il ricovero di malati terminali.,"L'Hospice (neologismo che sta per centro residenziale di cure palliative), è un'idea lanciata in Inghilterra 40 anni fa e da allora lo spirito è rimasto costante: offrire ai pazienti terminali un prolungamento e un'integrazione della propria casa, con un approccio assistenziale globale (in campo sanitario, psicologico e spirituale) dando, allo stesso tempo, sostegno ai familiari. (Emanuele Minca, Gazzettino, 16 dicembre 2007, Pordenone, p. XII). ** «perfino nelle aree dove lo sviluppo delle cure palliative è maggiore non tutti i nodi in cui la rete si organizza (hospice, ambulatori, consulenze ospedaliere, assistenza palliativa domiciliare e specialistica) sono ben rappresentati» [Marco Maltoni intervistato da Francesca Lozito]. (Avvenire, 3 marzo 2016, p. 16, E' vita).","Tipo: Prestito / Inglese, Formanti: hospice (inglese)"
house poll,loc nom,"Sondaggio telefonico; sondaggio, specialmente elettorale, realizzato mediante intervista telefonica.","«I sondaggi pre-elettorali non possono intercettare i flussi elettorali last minute. Di certo, in base ai dati a disposizione, fino a venerdì la forchetta che misurava la distanza tra Pd e Movimento Cinque Stelle si era già attestata sui sette, otto punti a favore del primo partito. Con gli in house poll, cioé le rilevazioni fatte telefonando a casa ai cittadini dopo il voto la domenica stessa delle elezioni, il dato poteva essere più preciso» [Alessandro Amadori intervistato da Diego Motta]. (Avvenire, 27 maggio 2014, p. 10, Primo piano).","Tipo: Prestito / Inglese, Formanti: house (inglese), poll (inglese)"
idroambulanza,sost,Ambulanza progettata per compiere tragitti su superfici acquatiche.,"[tit.] Sanità, codice rosso / nelle isole si fermano due idroambulanze [testo] [...] È un'estate in codice rosso per l'ospedale «Anna Rizzoli» di Lacco Ameno e per quelli delle altre due isole. Sono ferme due delle tre idroambulanze. Funziona solo quella di Procida anche per Capri e Ischia, totale nove comuni, meno di 80 residenti d'inverno, forse 400mila a Ferragosto. Comincia nelle isole un viaggio nella sanità che soffre. (Antonio Corbo, Repubblica, 3 agosto 2011, Napoli, p. V).","Tipo: Confissazione / Prefissoide, Formanti: idro-, ambulanza"
idroaromaterapia,sost,Terapia rilassante a base di bendaggi profumati alle erbe e bagni in acqua termale.,"[Nicolas] Sarkozy sta tentando di eliminare il Servizio pubblico in Francia ma molti intellos parigini sono contenti perché, pur affermando di non guardare mai la tv, sono convinti che la pubblicità rappresenti la vera causa del deterioramento dei media. (Aldo Grasso, Corriere della sera, 20 aprile 2009, p. 11). ** [tit.] Un bagno di bellezza / Idroaromaterapia con vista sul mare o power yoga sul veliero (Tempo, 7 luglio 2011, p. 20, Omnibus Tendenze).","Tipo: Confissazione / Prefissoide, Formanti: idro-, aromaterapia"
idrobike,sost,"Bicicletta acquatica priva di ruote, sulla quale si pedala esercitando uno sforzo fisico reso più intenso dalla resistenza opposta dall'acqua.","«Nel frattempo era cambiata la cultura del benessere sportivo, gli utenti sono diventati più esigenti, attenti a servizi che diventavano più specializzati e innovativi. Noi ne abbiamo fatto un po' il nostro cavallo di battaglia. Siamo stati i primi a fare idrobike in acqua, e a fare i corsi per vincere la fobia dell'acqua» [Niccolò Lo Giudice, presidente del Consorzio Foltzer Nuoto, intervistato da Bettina Bush]. (Repubblica, 25 ottobre 2011, Genova, p. IX).","Tipo: Adattamento, Formanti: hydrobike (inglese)"
Iit,sost,Sigla di Istituto italiano di tecnologia.,"A differenza di un microscopio elettronico, secondo i ricercatori IIT, quello ottico offrirebbe anche un altro paio di vantaggi: quello di realizzare analisi su materiale vivente (e non sui «fissati» che fermano nel tempo la situazione del materiale prelevato) e, fattore non del tutto secondario, quello dei costi. Un microscopio di questo genere avrebbe un costo circa venti volte inferiore a una superattrezzatura elettronica del valore di un milione di euro. (Stefano Agnoli, Corriere della sera, 1 giugno 2014, p. 22, Economia).","Tipo: Sigla, Formanti: istituto, italiano, tecnologia"
immagine-simbolo,loc nom,"Immagine che riassume e rappresenta una circostanza, un’organizzazione, un evento.","La gaffe al seggio di domenica resterà appiccicata ad Alessandra Moretti come un marchio d'inettitudine. Il sorrisino stiracchiato mentre rientra nella cabina elettorale per sistemare la scheda piegata male è l'immagine simbolo, oltre che di una fallimentare campagna elettorale, soprattutto degli errori di supponenza commessi da Matteo Renzi nello scegliere le candidature. (S[tefano] Fil[ippi], Giornale, 2 giugno 2015, p. 10, Il Fatto).","Tipo: Composizione / Nome+nome, Formanti: immagine, simbolo"
immersivo,agg,"Capace di catturare totalmente, assorbendo tutta l'attenzione e l'interesse.","[Maurizio] Cini sarà uno degli sponsor di Green Comm, il super catamarano italo-spagnolo che parteciperà all'America's Cup del 2013 per iniziativa dell'imprenditore Francesco De Leo. Il suo contributo, coerente con la specialità della casa, sarà quello di creare un ambiente «immersivo» per simulare il comportamento in acqua del multiscafo. (Edoardo Segantini, Corriere della sera, 18 febbraio 2012, p. 47).","Tipo: Suffissazione / Deverbale, Formanti: immerso, -ivo"
immigrazione selvaggia,loc nom,Flusso migratorio che sfugge a ogni regola e a ogni controllo.,"le sorprese più inquietanti potrebbero venire da Vienna. La «Kronen Zeitung», il quotidiano popolare che fa e disfa le maggioranze, tuona ogni giorno contro lo strapotere di Bruxelles. Ha finito per costringere il governo ad adeguarsi un po'  Ma è la destra radicale, la Fpoe di Hans Christian Strache, che spera di raccogliere i frutti della tempesta e di volare nei consensi. Sparando sulle frontiere aperte e l'immigrazione selvaggia, «tutta colpa della Ue», come radice d'ogni male. (Andrea Tarquini, Repubblica, 3 giugno 2009, p. 15, Politica estera). ** Adesso nella Lega c'è un rigurgito di indipendentismo provocato dalla spavalderia con cui i catalani hanno chiesto di staccarsi da Madrid. Ma è roba minima: sono soltanto le giovani camicie verdi a fremere dal desidero di emulare la Catalogna. Non c'è dubbio che si calmeranno presto e seguiranno [Matteo] Salvini su un altro sentiero di guerra: guerra a Bruxelles e alla sua burocrazia asfissiante, guerra all'euro e all'immigrazione selvaggia nonché clandestina. (Vittorio Feltri, Giornale, 30 settembre 2015, p. 1, Prima pagina).","Tipo: Composizione / Nome+aggettivo, Formanti: immigrazione, selvaggio"
impact factor,loc nom,"Fattore d'impatto, coefficiente d'impatto: indicatore del numero di citazioni totalizzate da uno studio o articolo scientifico pubblicato sulle più importanti riviste specialistiche internazionali.","Il rapporto [della Facoltà di Medicina dell'Università di Bari] prende in esame il biennio 2007-2008. Ebbene, il 70 per cento del corpo docente ha visto riconosciuto il proprio lavoro su riviste mediche; tuttavia, questa incoraggiante percentuale cala al 61 per cento se si tiene conto esclusivamente dello spazio trovato sulle cosiddette riviste con impact factor, considerate  di maggior rilievo in quanto vengono a loro volta citate: in buona sostanza si tratta di un criterio utilizzato per valutare il peso di un determinato lavoro per verificare il successo riscosso nella comunità scientifica. (Bepi Castellaneta, Giornale, 8 settembre 2009, p. 14, Cronache). ** Maggiore l'impact factor, maggiore -- in teoria -- la qualità. In realtà quell'indice, se l'editore è abbastanza spregiudicato, può essere gonfiato a piacere. Più una rivista si autocita, più cresce il suo impact factor. (Francesco Margiocco, Secolo XIX, 7 febbraio 2014, p. 7).","Tipo: Prestito / Inglese, Formanti: impact (inglese), factor (inglese)"
incapiente,sost,"Nel linguaggio tributario, contribuente che ha un reddito tanto basso da non doverlo dichiarare al fisco o che, in caso di dichiarazione, non può ottenere i benefici previsti per le detrazioni d'imposta.","Man mano che emergono i dettagli del provvedimento si sta scoprendo che dietro l’abbassamento di un punto delle prime due aliquote Irpef, si cela una serie di tagli alle detrazioni fiscali. Questo va a penalizzare le famiglie con figli, quelle monoreddito e i redditi più bassi (i cosiddetti incapienti). (Leonardo Ventura, Tempo, 13 ottobre 2012, p. 5, Primo Piano). ** L’operazione riguarderà principalmente circa 10 milioni di lavoratori dipendenti, quelli che hanno un reddito imponibile compreso tra gli 8.000 e i 25.000 euro l’anno e in misura minore quelli che guadagnano un po’ di più. Gli effetti saranno presumibilmente minimi o inesistenti per coloro che trovandosi al di sotto della soglia degli 8.000 euro non pagano già Irpef, e quindi non possono beneficiare di ulteriori detrazioni: i cosiddetti incapienti. (Luca Cifoni, Messaggero, 13 marzo 2014, p. 4, Primo Piano). ** la capitale d’Italia è anche il capoluogo di regione nel quale il costo per abitante dell’addizionale Irpef è più alto. Inclusi i bambini e gli incapienti, si pagano 154 euro per persona nel 2014 dopo un aumento dell’83% rispetto a cinque anni prima (i dati del 2015 saranno disponibili a giugno). (Federico Fubini, Corriere della sera, 11 aprile 2016, p. 9, Primo piano).","Tipo: Specializzazione, Formanti: incapiente"
inchiostro elettronico,loc nom,"Tecnologia informatica che permette la riproduzione di un testo scritto su un supporto predisposto, di spessore molto sottile.","La nuova versione permette anche di eseguire un backup completo del contenuto con il «cloud» di Amazon, senza più il pericolo di perdere i propri libri. La macchina pesa solo 170 grammi, ha 2 Gigabyte di memoria, un design ergonomico e uno schermo che consente una lettura agevole, anche perché i caratteri sono regolabili nelle loro dimensioni, perfettamente visibili anche in condizioni difficili, grazie all'ultima versione dell'e-ink, l'inchiostro elettronico che è alla base del sistema del Kindle. (Ernesto Assante, Repubblica, 3 dicembre 2011, p. 36, Club). ** La nuova magia editoriale infatti è possibile solo con un dispositivo che grazie alla presenza dei colori, della connessione 3G e alla potenza di calcolo riesce a fornire esperienze letterarie che vanno oltre quelle offerte dai classici ereader a inchiostro elettronico. (Alessio Lana, Corriere della sera, 25 febbraio 2012, p. 44, Cronache). ** Dopo il brevetto dell'inchiostro elettronico, da parte del laboratorio Media Lab del MIT di Boston, che sta rivoluzionando il mondo dell'industria del libro con i lettori di e-books (libri in formato digitale), lo stesso laboratorio ha in cantiere stampanti 3D che copiano la natura. Si potrà arrivare a progettare padiglioni fieristici e grattacieli. (Carola Parisi, Giornale d'Italia, 4 gennaio 2013, p. 12, Tecnologia). ** Della casa giapponese [Sony] è anche lo SmartBand Talk (costo 160 euro) un braccialetto intelligente, dotato di altoparlante, microfono e capacità di connessione via Bluetooth ad uno smartphone e quindi alla rete, con schermo ad inchiostro elettronico da 1,4 pollici, la cui batteria promette quindi di durare per settimane. (Marco Letizia, Corriere della sera, 5 settembre 2014, p. 43, Tempi liberi).","Tipo: Calco lessicale / Nome+aggettivo, Formanti: inchiostro, elettronico"
incidentalità,sost,Il verificarsi di incidenti stradali o ferroviari.,"È possibile fare analisi su dati di incidentalità, corsie ciclabili, parcheggi di interscambio, parcheggi a pagamento, flotte di veicoli comunali, Zone a Traffico Limitato, Aree Pedonali, Trasporto Pubblico Locale, ma anche su dati relativi al parco veicolare circolante, su dati di qualità dell'aria e sui veicoli Gpl e Metano a basso impatto ambientale. (Anna Rita Rapetta, Sicilia, 30 aprile 2014, p. 17, Noi Oggi). ** Ad aggravare il bilancio, la diffusione della moda del «binge drinking»: «abbuffate» di 5-6 bevande a rischio in un’unica occasione, con pesanti ripercussioni sulla salute, l’incidentalità stradale e i comportamenti violenti. (Alberto Galimberti, Avvenire, 17 aprile 2016, Milano & Lombardia, p. III).","Tipo: Specializzazione, Formanti: incidentalità"
inciucione,sost,"(Iron.) Chi o che è ritenuto molto propenso all'inciucio, al compromesso poco trasparente.","Ciò che è certo è che la bestia dell'antipolitica, allevata e nutrita a sinistra in questi anni, non si placherà per così poco, e morderà [Pier Luigi] Bersani come addentò [Walter] Veltroni «inciucioni» e [Massimo] D'Alema «dalemoni». (Antonio Polito, Corriere della sera, 29 marzo 2012, p. 1, Prima pagina). ** Questa «resistenza» -- spesso a uso strumentale e in larga misura ormai inattuale -- ha segnato soprattutto le reazioni (ed i sospetti) intorno al giallo del decreto fiscale. Una «manina» per aiutare l’ex Cavaliere; un «inciucione» per ridare a [Silvio] Berlusconi agibilità politica in cambio dei suoi voti per il Quirinale; l’ennesimo frutto avvelenato del patto del Nazareno (Federico Geremicca, Stampa, 7 gennaio 2015, p. 1, Prima pagina).","Tipo: Suffissazione / Deverbale, Formanti: inciuciare, -one"
inciucista,sost,"(Iron.) Chi o che tende all'inciucio, al compromesso poco trasparente, alla soluzione pasticciata.","Sullo sfondo tutti gli altri, gli intransigenti per il no alla guerra «senza se e senza ma» e gli inciucisti che a furia di «se» e di «ma» dimenticano il «no». (Curzio Maltese, Repubblica, 21 marzo 2004, p. 17, Commenti). ** E non è, neppure, un caso che, all’interno del centro-destra, si sia consumata una scissione, quella di Futuro e Libertà, che, al di là delle parole, nasconde ripicche personali e nostalgia di pratiche inciuciste da Prima Repubblica. (Francesco Perfetti, Tempo, 20 ottobre 2010, p. 1, Prima pagina). ** allo stato dei fatti -- con la Lega che si defila, Di Pietro contrario a un governo di fatto commissariato dall'Ue, il Pdl spaccato tra ministri elettoralisti e scontenti «inciucisti» --, la mossa di [Giorgio] Napolitano non solo allontana l'ipotesi di un voto a breve, ma prefigura anche la possibilità che la legislatura si chiuda alla scadenza naturale rimescolando profondamente, complice l'emergenza, i rapporti di forza in Parlamento. (Giuseppe Testa, Sicilia, 10 novembre 2011, p. 1, Prima pagina). ** il punto non è questo: è che fare il tifo perché tutto si impantani e i «nemici» siano costretti a mettersi tutti insieme in una ammucchiata «inciucista» nella convinzione che finirebbe poi in una rissa disastrosa alla quale il Paese si ribellerebbe chiedendo d'essere salvato al Movimento 5 Stelle, è una brutta scommessa. (Gian Antonio Stella, Corriere della sera, 4 aprile 2013, p. 1, Prima pagina). ** «Se anche sulla mozione contro il governo hanno cambiato idea e prevarrà la linea inciucista -- afferma [Matteo] Salvini -- a quel punto bisogna ripensare tutto, anche la coalizione per le amministrative. La Lega fa accordi solo con chi è all'opposizione di [Matteo] Renzi. Ma sono convinto che, alla fine, in Forza Italia prevarrà la linea della coerenza e dell'opposizione». (Francesco Cramer, Giornale, 19 dicembre 2015, p. 7, Il Fatto). ** Abbandonato il mantra del «se perdo mi dimetto» e la prospettiva di sfracelli in caso di vittoria del no («paradiso degli inciuci e degli inciucisti»), [Matteo Renzi] punta sui contenuti cercando soprattutto di distinguere il referendum dall’Italicum, «che non c’entra niente», dopo che la sera prima il premier albanese Edi Rama, assiduo lettore di giornali italiani, gli ha reso plastica la sovrapposizione chiedendogli «allora, quando lo fai il referendum sulla legge elettorale?». (Francesca Schianchi, Secolo XIX, 10 luglio 2016, p. 2, Primo piano).","Tipo: Suffissazione / Denominale, Formanti: inciucio, -ista"
indecisivo,agg,"Che non riesce a decidere, a dirimere una situazione controversa.","Ai presidenti che furono rieletti, ai Nixon, ai Reagan, ai Clinton, ai Bush (il Giovane) furono perdonati errori, peccati, limiti, follie e incompetenze anche gravi. Ma c'è una colpa che non viene mai perdonata ed è quella di apparire indecisive, che significa molto più dell'italiano «indeciso». (Vittorio Zucconi, Repubblica, 7 novembre 2011, p. 47, R2).","Tipo: Prefissazione, Formanti: in-, decisivo"
industrial-militare,loc agg,Relativo all'industria militare.,"Lo spettro del Venezuela, le resistenze al negoziato con le Farc da parte di una forte lobby industrial-militare e, da ultimo, le dichiarazioni di un boss che sostiene di aver finanziato la campagna del 2010, sono riuscite, nelle ultime settimane, a minare la popolarità di [Juan Manuel] Santos. (Lucia Capuzzi, Avvenire, 26 maggio 2014, p. 14, Mondo).","Tipo: Composizione / Aggettivo+aggettivo, Formanti: industriale, militare"
infantilizzare,verb,"Far regredire qualcuno allo stato infantile, considerarlo sprovvisto di capacità critica.","Il progresso organizzativo viene accelerato dal trionfo di una cultura di massa che infantilizza i dipendenti. Nella mescolanza di tutti i discorsi sull'alienazione, la totalità capitalistica e l'uomo eterodiretto, «Il padrone» [di Goffredo Parise] è il racconto più esemplare degli anni Sessanta. (Alfonso Berardinelli, Corriere della sera, 19 giugno 2011, p. 40, Cultura). ** viene voglia di dare ragione a Kant (di cui il libro di [Ian] Leslie mette in epigrafe una citazione: «La menzogna è l’avvilimento, anzi l’annientamento della dignità umana»): anche le cosiddette bugie a fin di bene non andrebbero dette mai, se non in casi eccezionali. Quando mento a qualcuno lo infantilizzo, tendo cioè a trattarlo come un bambino, privo di vero discernimento, e non come un adulto consapevole. In tal modo decido arbitrariamente io cosa è bene per lui. (Filippo La Porta, Messaggero, 30 dicembre 2014, p. 19, Macro).","Tipo: Suffissazione / Deaggettivale, Formanti: infantile, -izzare"
infantilizzazione,sost,Tendenza a manifestare atteggiamenti tipici dell’età infantile.,"Gli adulti hanno conquistato l'autorevolezza dei cognomi: Pacchioni, lo scaltro professore universitario, oppure chi appartiene al passato, al mondo dei ricordi d'infanzia della voce narrante, come «la Signora Santini» e «i coniugi Moro», con le loro merci alimentari tossiche e pubblicitarie, diffuse sulle prime tivù commerciali, modellate sui cartoni animati che hanno contribuito a creare -- contemporaneamente al giovanificio -- l'infantilizzazione italiana, che tanto sarebbe piaciuta al [Witold] Gombrowicz di «Ferdydurke». (Giorgio Falco, Repubblica, 28 aprile 2012, p. 52, R2). ** «Invece dobbiamo lavorare sul fronte della personalizzazione, aumentando la responsabilizzazione del detenuto e garantendo così l’accesso ai benefici in base ai comportamenti positivi tenuti nel corso dell’esecuzione della pena. Penso al lavoro o allo studio, ad esempio. Il sistema oggi, invece, produce una infantilizzazione che deresponsabilizza il detenuto e non produce effetti accettabili sulla riabilitazione» [Andrea Orlando intervistato da Massimo Solani]. (Unità, 18 gennaio 2017, p. 5).","Tipo: Suffissazione / Deverbale, Formanti: infantilizzare, -zione"
influenza aviaria,loc nom,Malattia infettiva trasmessa da volatili.,"La Commissione Ue ha confermato che, a ora, sono stati indicati in Turchia nove casi di influenza aviaria nell’uomo a fronte di 48 casi sospetti ancora sotto osservazione. (Italia Oggi, 10 gennaio 2006, p. 15, Agricoltura). ** Chi sia Ilaria Capua è noto. Romana, da anni direttrice e anima del dipartimento di Scienze biomediche dell'Istituto Zooprofilattico sperimentale delle Venezie dopo lunghe esperienze all'estero, è famosa per avere scoperto per prima la sequenza genetica del primo ceppo africano dell'influenza aviaria  (G. A. S., Corriere della sera, 28 febbraio 2013, p. 18, Primo Piano). ** L'Influenza aviaria (nota anche come peste aviaria) è una malattia infettiva contagiosa altamente diffusiva, dovuta ad un virus influenzale (orthomyxovirus), che colpisce diverse specie di uccelli selvatici e domestici. (Sicilia, 15 agosto 2013, p. 10, I Fatti). ** L'influenza aviaria, che da qualche giorno sembra aver attaccato numerosi Paesi dell'emisfero nord del pianeta, si sta espandendo sempre più rapidamente nel sud-ovest della Francia costringendo il ministero dell'Agricoltura a ricorre a drastici rimedi. (B. L., Messaggero, 6 gennaio 2017, p. 10, Mondo).","Tipo: Composizione / Nome+aggettivo, Formanti: influenza, aviario"
infografica,sost,"Tecnica adottata nel lavoro tipografico e delle comunicazioni multimediali, basata sulla sintesi di testi e immagini.","Il tono dominante è così passato dall'azzurro al nero e al grigio con un duplice scopo: riscoprire la tradizione di serietà e autorevolezza de «Il Tempo», invitare il lettore ad apprezzare il testo, valorizzare le foto, l'infografica e la pubblicità. (Mario Sechi, Tempo, 5 ottobre 2011, p. 1, Prima pagina). ** Si chiama infografica. Nuova forma della comunicazione, roba da rivoluzionare convegni e congressi. […] Dopo la graphic novel e il graphic journalism, ecco un nuovo tipo di comunicazione. (Nando Dalla Chiesa, Fatto Quotidiano, 19 settembre 2015, p. 19). ** Un po’ tutti, da sinistra a destra e viceversa, sembrano affascinati dal riferimento alla centralità della lotta alla povertà e alle crescenti diseguaglianze sociali; così tutti si lanciano a definire la platea dei potenziali destinatari di tale lotta: selezionandone i livelli e i territori; inventando formule mediaticamente prensili (salario o lavoro di cittadinanza); stendendo tabelle e infografiche per far capire cosa si intende fare; mettendo a fuoco le risorse finanziarie e le strutture organizzative necessarie. (Giuseppe De Rita, Corriere della sera, 14 marzo 2017, p. 1, Prima pagina).","Tipo: Confissazione / Prefissoide, Formanti: info-, grafica"
informazione di prossimità,loc nom,"Informazione locale, al servizio di una comunità o di un gruppo sociale.","Un discorso è dire «tu Rai vendi torri e impianti per fare un poco di soldi», altro discorso è dire che il Paese ha bisogno di un operatore di rete pubblico in grado di competere se necessario anche con Ei Towers del gruppo Mediaset. Un conto è dire «per far soldi chiudi magari qualche sede regionale», altro discorso è dire che voglio migliorare, razionalizzare anche con idee rivoluzionarie l'informazione di prossimità. Soprattutto se penso ai tanti difetti del sistema di oggi. (Carlo Rognoni, Unità, 11 maggio 2014, p. 16, Forum).","Tipo: Calco lessicale / Internazionalismo / Nome+preposizione+nome, Formanti: informazione, prossimità"
infrastrutturazione,sost,Il dotare di infrastrutture una determinata area geografica o uno specifico settore di attività.,"il programma del Partito Democratico non vuole essere da meno e al primo punto dei suoi dodici, pone «l’infrastrutturazione» (che pessimo termine!). Naturalmente ci si riferisce ai termovalorizzatori, alla Tav e via cantando, di cui non sentiamo davvero il bisogno. (Alfonso Gianni, Liberazione, 13 aprile 2008, p. 1, Prima pagina). ** Sulla infrastrutturazione, in Italia abbiamo un grave gap, quantitativo e qualitativo. Temo che abbiamo rinunciato ad opere simbolo, e al tempo stesso anche la ordinaria manutenzione di quanto esistente è a livelli non propri di un Paese sviluppato. (Roberto Cellini, Sicilia, 27 agosto 2013, p. 1, Prima pagina).","Tipo: Suffissazione / Deverbale, Formanti: infrastrutturare*, -zione"
Ingegnere,sost,"Per antonomasia, l'ingegner Carlo De Benedetti, finanziere, industriale e editore.","Il Governo Monti, ha concluso l'ingegnere, «nasce su un'emergenza finanziaria e se viene giudicato per la sua missione credo che abbia operato benissimo». (Laura Della Pasqua, Tempo, 7 ottobre 2012, p. 5, Primo Piano).","Tipo: Antonomasia, Formanti: ingegnere"
inglesorum,sost,"(Iron.) La lingua inglese usata con ostentazione, per enfatizzare e rendere volutamente incomprensibili concetti o fenomeni ai quali ci si potrebbe riferire in modo più sobrio e schietto.","Jobs Act e investment compact: siamo tornati all'inglesorum di palazzo Chigi, definito da Guido Rossi ai tempi di [Massimo] D'Alema come «L'unica merchant bank in cui non si parla inglese». (Renato Brunetta, Giornale, 22 febbraio 2015, p. 6, Interni). ** Tra le piccole riforme possibili da subito, praticamente da stamattina, è urgente proporre al governo Renzi quella dell’immediata dismissione dell’inglesorum nella sua comunicazione politica e amministrativa. Che cos’è l’inglesorum? L’inglesorum è l’aggiornamento del latinorum manzoniano. Ovvero un linguaggio usato per incutere soggezione ai subalterni e agli impressionabili [...] Nell’inglesorum c’è una velleità burina, quella di sembrare ciò che non si è, come se ci si vergognasse di se stessi. E c’è il sospetto -- ben peggiore in un politico -- di fumisteria, di imbonimento attoriale: «A me gli occhi, please». (Michele Serra, Repubblica, 15 aprile 2015, p. 30, Commenti).","Tipo: Parola macedonia, Formanti: inglese, latinorum (latino)"
in grigio,loc agg,"In economia, che avviene o si trova in una situazione di parziale irregolarità nei confronti del fisco e delle autorità competenti.","Essendo il personale la voce principale dei bilanci delle imprese, la concorrenza finisce […] per basarsi sui tagli di costo piuttosto che sulle tecnologie o l’organizzazione, tanto da spingere le imprese o a reimmergersi nelle attività in «grigio» o a delocalizzare i servizi in Paesi a bassissimo costo del lavoro. (Francesco Riccardi, Avvenire, 3 giugno 2014, p. 20, Economia & lavoro).","Tipo: Composizione / Preposizione+aggettivo, Formanti: in, grigio"
in rosa,loc agg,Relativo alla presenza e alla rappresentatività delle donne; riservato alle donne.,"tra le novità del congresso c’era, oltre al lancio del movimento giovanile, un successo di partecipazione con tre candidati e tre mozioni (vincitore Rudy Russo), anche l’elezione della rappresentante delle pari opportunità, insomma il settore femminile perché, come aveva spiegato nei suoi discorsi [Antonio] Di Pietro, «dobbiamo costruire anche una classe dirigente in rosa». Ma ieri nel suo discorso, con un certo imbarazzo, ha ammesso: «Non ha funzionato. Non c’è stata una partecipazione adeguata, dovremo rifare il congresso per le donne per avere una larghissima partecipazione, ci lavoreremo nei prossimi mesi». (G[ianna] Fre[gonara], Corriere della sera, 8 febbraio 2010, p. 10, Primo Piano). ** Una laurea in «rosa» vale, centesimo più, centesimo meno, circa 200 euro in meno al mese. Secondo una ricerca di Almalaurea, che ha realizzato 2.022 interviste ad altrettanti laureati presso l’università trentina, le donne guadagnano molto meno rispetto ai colleghi maschi. (Andrea Bergamo, Adige, 19 agosto 2011, p. 1, Prima pagina). ** [tit.] Agricoltura: imprese in rosa, primato siciliano (Sicilia, 8 marzo 2014, p. 12, I Fatti).","Tipo: Composizione / Preposizione+aggettivo, Formanti: in, rosa"
insourcing,sost,"Committenza di beni o servizi all’interno di un ente, una società o un gruppo aziendale, mantendo il controllo sulle fasi operative e sulle competenze.","Il call center è come una fabbrica, in cui tutti gli operatori lavorano da soli, davanti a un computer, con cuffia telefonica e microfono incorporato, senza un progetto, e soprattutto senza un capo, coinvolto nell’attività professionale, ma solo con un kapò che gestisce i flussi verso la latrina. […] Per diventare un’industria, i lavoratori devono essere assunti, ma non basta, bisogna fare l’insourcing, la marcia indietro sulle terziarizzazioni, e ogni azienda professionale gestirà direttamente il suo call center, facendolo diventare la palestra formativa per i manager. (Vittorio Ravà, Libero, 27 agosto 2006, p. 27, Economia).","Tipo: Prestito / Inglese, Formanti: in ENG (inglese), sourcing (inglese)"
instant messaging,loc nom,Messaggistica in tempo reale.,"Da almeno un paio d’anni Telecom ha una strategia commerciale particolarmente aggressiva. E i nuovi servizi che state annunciando lo dimostrano, dall’instant messaging sui cellulari alle ricariche telefoniche a costo zero. Questo vuol dire che, in un mercato delle telecomunicazioni ormai saturo come quello italiano, puntate più a guadagnare quote che a incrementare i margini di redditività? (Giancarlo Radice, Corriere della sera, 22 ottobre 2006, p. 27, Economia). ** Non è metafisica è vita quotidiana. «Quando sei?». È una domanda che spesso si pone, per sapere quando l'altro sarà connesso, sul cellulare o su skype (o altre piattaforme di Voice Over IP o di instant messaging) o nei vari social network. Volenti (per sottrarci) o nolenti (perdutinelle zone sconnesse, senza campo) percorriamo i territori che ormai si connotano attraverso nuovi coefficienti di urbanizzazione: la copertura delle reti. (Carlo Infante, Unità, 25 agosto 2011, p. 25, ComUnità). ** Economisti come Robert Gordon della Northwestern University sostengono che questo crollo della crescita di produttività rifletta la stagnazione a livello tecnologico. Secondo Gordon ci sono stati progressi epocali, dall’acqua corrente e dall’elettricità alla combustione interna e ai motori a reazione. L’effetto positivo dell’instant messaging e dei videogames sulla produttività e sul tenore di vita a confronto impallidisce. (Barry Eichengree, trad. di Simona Polverino, Sole 24 Ore, 27 dicembre 2015, p. 16, Commenti e inchieste).","Tipo: Prestito / Inglese, Formanti: instant (inglese), messaging (inglese)"
instant poll,loc nom,"Sondaggio istantaneo, a bruciapelo, che non lascia tempo per riflettere alle risposte da dare.","[tit.] Domani dalle 15 il primo verdetto con gli «instant poll» [testo] […] Su Senato, Camera e Regioni ci saranno gli «instant poll» -- i mini sondaggi composti da una domanda specifica e accompagnati da una breve serie di risposte chiuse su un campione di intervistati (diversi dagli «exit poll» effettuati tra i votanti all'uscita dei seggi) -- a partire dalle 15 su Rai e Sky. Dalle 16, invece, ci saranno le proiezioni -- le elaborazioni fatte sui primi gruppi di risultati effettivi dello spoglio -- su Rai, Sky, Mediaset e La7. (Corriere della sera, 24 febbraio 2013, p. 13, Primo Piano). ** secondo gli instant poll di questo sito [Skuola.net], uno studente su quattro ha copiato: il 16% grazie ad internet e utilizzando lo smartphone, due su cinque grazie ai tradizionali bigliettini, mentre il 44% si è fatto passare il compito dai compagni. (Veronica Passeri, Quotidiano Nazionale, 28 giugno 2016, p. 19, Maturità).","Tipo: Prestito / Inglese, Formanti: instant (inglese), poll (inglese)"
intellò,sost,Intellettuale; usato spesso al pl. con riferimento agli intellettuali di sinistra.,"[tit.] Nostalgia di tuta blu / Intellò pro Fiom, con MicroMega e Furio Colombo «ribelle» nel Pd [testo] Il bentornato al conflitto sociale, con tanto di nostalgia canaglia per il Mimì metallurgico che va a braccetto con l’intellò, l’ha dato l’archistar Massimiliano Fuksas sull’ultimo numero di MicroMega: adesione totale alla piazza del 9 marzo targata Fiom (Marianna Rizzini, Foglio, 8 marzo 2012, p. 1, Prima pagina). ** Più intellò che tute blu. Più Paolo Flores d’Arcais, filosofo noto per ripetuti flop politici, che Stefano Fassina. Più [Stefano] Rodotà che [Susanna] Camusso. Più rete sociale alla Podemos che partito strutturato alla Syriza. Più Gino Strada, Milena Gabanelli e Giorgio Cremaschi che Sergio Cofferati. Più vecchi che giovani. Cioè? Ecco un sondaggio Swg di queste ore, sul partito che non c’è ma già c’è perché dire di volerlo fare e negare allo stesso tempo è la tecnica berlusconiana del ’93 che un mediaman come Maurizio Landini sta applicando alla lettera. (Mario Ajello, Messaggero, 24 febbraio 2015, p. 9, Primo Piano). ** La stessa «Libération», la bibbia progressista degli intellos, ha sottolineato il limite di dare fondamento assoluto a certe «verità scientifiche», la cui messa in discussione farebbe scattare la fattispecie di reato. (Gianfranco Marcelli, Avvenire, 11 dicembre 2016, p. 1, Prima pagina). ** Non mi sono mai fatto un selfie in vita mia, ma andrei volentieri a Cannes per rovinare «la qualità della sfilata». Sì allo specchio, no alla spocchia culturale degli intellò, che è peggio della presunta banalità della gente comune. Si selfie chi può! (Aldo Grasso, Corriere della sera, 15 aprile 2018, p. 1, Prima pagina).","Tipo: Prestito / Francese, Formanti: intello (francese)"
intercomunitario,agg,Che unisce o coinvolge comunità diverse tra loro.,"dopo l'undici Settembre e la guerra al terrorismo dobbiamo comprendere meglio il perchè e il percome le critiche all'Occidente, comunque dure, sfociano in vero e proprio odio -- quindi, bisogna capire come il pendolo oscilli tra quello che potremmo definire «l'Islam terreno», che è pienamente impegnato nel confronto con altre culture […] ed un «Islam ghettizzato» che è chiuso e a cui manca lo spunto per fare di più oltre a resistere alle invasioni e le minacce «dal di fuori» […] Con questo appunto possiamo iniziare a discutere come tutti noi, musulmani e non, possiamo costruire una solidarietà inter-communitaria e dei ponti tra culture per scoraggiare e rendere meno attraente questa deriva verso la resistenza violenta. (Mark Levine, Liberazione, 17 maggio 2008, p. 14, Cultura).","Tipo: Prefissazione, Formanti: inter-, comunitario"
interistituzionale,agg,Che coinvolge istituzioni diverse; relativo ai rapporti tra le istituzioni.,"Al tavolo non si è potuto però fare a meno di parlare anche di ammortizzatori sociali, priorità assoluta per sindacati e Confindustria che, pur avendo apprezzato l’intesa interistituzionale tra Governo e Regioni, chiedono un allargamento della platea e una immediata erogazione dei sostegni ai lavoratori. (Giornale di Brescia, 5 marzo 2009, p. 1, Prima pagina). ** Il conflitto politico che si trascina da mesi è ormai divenuto conflitto inter-istituzionale (Camera contro Senato, governo contro magistratura, organi costituzionali contro altri organi dello stesso rango, senza contare «il turbamento» prodotto dagli ultimi scandali) e rischia di superare ben presto il punto critico tollerabile da un sistema democratico. (Marzio Breda, Corriere della sera, 28 gennaio 2011, p. 9, Primo Piano). ** Se non si vuole consegnare ancora una volta la Sicilia al trasformismo politico e istituzionale, essenziale è la distinzione tra le funzioni di «regolazione» e di «prestazione». Nel primo caso, si tratta di compiti di programmazione, coordinamento, regolazione dei processi di implementazione e valutazione (ex ante, in itinere ed ex post) dei risultati attesi e raggiunti, nella duplice direzione della relazione inter-istituzionale, ascendente e discendente, della governance multilivello. (Renato D'Amico, Sicilia, 24 gennaio 2014, p. 17, Noi Oggi). ** il finanziamento pubblico della ricerca dovrebbe emulare il sistema anglosassone, dov'è separato il sostentamento di base, comunque sottoposto a valutazione e premialità, da quello per le attività finanziate per obiettivo, anche sulla base di accordi interistituzionali. (Maurizio Petrolli, Adige, 10 marzo 2015, p. 47, Lettere & Commenti).","Tipo: Prefissazione, Formanti: inter-, istituzionale"
intermittente,sost,"Lavoratore con contratto a tempo determinato, al quale si richiedono prestazioni lavorative a intervalli più o meno regolari.","La tua famiglia non ha soldi in banca e, dopo aver fatto i conti sul tavolo della cucina, si rivolge ad una banca. Si indebita, tu dovrai ripagare il debito con il lavoro. Ma come fai se sei precario, intermittente, povero? (Ro. Ci., Manifesto, 11 marzo 2014, p. 5).","Tipo: Transcategorizzazione, Formanti: intermittente"
internet-caffè,loc nom,"Caffetteria, bar o luogo di ristorazione nel quale i clienti possono collegarsi a Internet; punto pubblico di accesso a Internet.","Il Marocco degli Internet Café, e più in generale della diffusione di Internet sia in città che nelle zone rurali, contraddice le statistiche ufficiali sull'analfabetismo: anche i giovani meno scolarizzati, spinti su Internet dalle possibilità di commercio o d'incontro sono avidi lettori di pubblicazioni di autodidattica di lingua inglese e d'informatica, assai più venduti dei manuali islamici sulla corretta lunghezza della barba. (Francesco Mazzetta, Manifesto, 7 febbraio 2005, p. 13, Cultura). ** Gallerie spaziali, sale d’attesa sospese nel vuoto come bolle d’aria, vip-lounges che galleggiano, ristoranti, internet-caffè: non è la foto di un Paese a rischio default quella inviata ieri dalla nuova Stazione Tiburtina. É un altro mondo che va parallelo alla crisi e sotto al quale transiteranno i treni italiani dell’Alta velocità. (Claudio Marincola, Messaggero, 29 novembre 2011, p. 19, Cronache).","Tipo: Adattamento, Formanti: Internet (inglese), café (inglese), caffè"
Internet generation,loc nom,La generazione cresciuta nell'era di Internet; chi è capace di usare Internet abitualmente e disinvoltamente.,"La internet generation cresce dietro gli schermi di pc e console e non comunica più con i genitori. Meglio una sguazzata su MySpace e Facebook delle chiacchierate con mamma e papà. (Deborah Ameri, Messaggero, 20 gennaio 2009, p. 17, Cronache).","Tipo: Prestito / Inglese, Formanti: Internet (inglese), generation (inglese)"
internetmania,sost,La tendenza a servirsi di Internet in modo eccessivo.,"«In genere l'internetmania amplifica dei tratti premorbosi, dà risonanza a un problema psicotico che era latente. L'utilizzo patologico di Internet inoltre provoca sintomi fisici molto simili a quelli dei tossicomani in crisi di astinenza» [Federico Tonioni intervistato da Antonella Sparvoli]. (Corriere della sera, 13 dicembre 2009, p. 55, Salute).","Tipo: Confissazione / Suffissoide, Formanti: Internet (inglese), -mania"
Internet of Things,loc nom,"Il collegamento di oggetti, dispositivi e servizi alla rete telematica, al fine di riceverne dati e poter inviare comandi e istruzioni.","La terza figura più richiesta è l’esperto in Internet of things, ovvero Internet delle cose, un neologismo riferito all’estensione di Internet al mondo degli oggetti, che acquisiscono un’identità elettronica in grado di comunicare a chi li usa informazioni utili. Qualche esempio? Dalle telecamere che sorvegliano la casa all’impianto di climatizzazione da accendere o spegnere a distanza. (Sveva Alagna, Repubblica, 24 aprile 2018, Trovalavoro, p. 8).","Tipo: Prestito / Inglese, Formanti: Internet (inglese), thing (inglese)"
Internet point,loc nom,"Punto pubblico di accesso a Internet, esercizio commerciale nel quale i clienti possono collegarsi a Internet.","Via il cordone di sicurezza a Internet. Dal primo gennaio prossimo sarà possibile collegare il computer alle reti wi-fi (senza cavi) in tutti gli spazi aperti al pubblico. Dagli Internet point ai ristoranti, dai bar alle biblioteche. (Giuseppe Sarcina, Corriere della sera, 6 novembre 2010, p. 3, Primo Piano). ** L'India fast food in via Maqueda è di Houssaid Anowar, che nel 1998 è arrivato dal Bangladesh per raggiungere il fratello Abul. Il suo è uno dei 44 negozi etnici (abbigliamento, paninerie, alimentari, internet point, oggettistica, bigiotteria) che si incontrano lungo l'asse che da piazza Verdi si snoda fino a corso Tukory. (Sicilia, 25 aprile 2013, p. 10, I Fatti).","Tipo: Prestito / Inglese, Formanti: Internet (inglese), point (inglese)"
internettaro,sost,(Scherz.) Chi o che utilizza Internet abitualmente e con grande disinvoltura.,"L'attrattiva del sesso internettaro chiaramente è la mancanza di coinvolgimento. Vogliamo tenere il caos del sesso imprigionato in uno strumento che pensiamo di poter controllare. (Erica Jon, trad. di Fabio Galimberti, Repubblica, 11 luglio 2011, p. 1, Prima pagina). ** tra i «nuovi leader», dopo l'internettaro [Nichi] Vendola, quello messo meglio è appunto [Beppe] Grillo, forte anche di 550 mila follower su Twitter, ma [Matteo] Renzi si difende, con 115 mila follower, 130 mila like su Facebook e 730 mila visualizzazioni di video su Youtube. (Sergio Luciano, Italia Oggi, 6 luglio 2012, p. 2). ** Negli anni Novanta, Yahoo! ha inventato l’oramai gigantesco e cannibalistico mercato della pubblicità online. È stata la numero uno della Silicon Valley, si è espansa in mille rivoli, è stata superata da ex startup che si dedicavano a perfezionare una singola funzione internettara. (Maria Laura Rodotà, Corriere della sera, 19 dicembre 2014, p. 27, Cronache).","Tipo: Suffissazione / Denominale, Formanti: Internet (inglese), -aro"
internettiano,sost,"Chi ha accesso a Internet; che si richiama a Internet, relativo a Internet.","«Stiamo studiando la prossima mossa -- spiega l'avvocato [Emanuele] Crozza -- e non vogliamo commettere passi falsi. Nessuno sa che cosa contengano i file sequestrati. Saranno i periti del pm ad accertarlo, ci vorranno mesi. Noi procederemo con i periti di parte, con un solo scopo: cancellare l'accusa. Mauro, quando mi ha incontrato, era accompagnato dalla madre. Mi ha colpito il dramma che vive una famiglia coinvolta in casi così delicati. E la facilità con cui chiunque, soprattutto gli internettiani fai-da-te che usano il pc senza conoscerne i segreti, può trasformarsi in un infame criminale». (Massimo Numa, Stampa, 18 maggio 2008, p. 8, Cronache Italiane). ** Wikipedia è un caso interessante: come certi partiti politici, che molti votano ma pochi confessano di votare, molti lo usano -- dai giornalisti ai professori -- ma pochi lo ammettono. L’enciclopedia online è forse il simbolo dell’ambiguità internettiana. Piena di errori, omissioni, talvolta vere e proprie falsità, è al tempo stesso uno strumento utile, a patto che lo si sappia usare, confrontandone le informazioni con quelle prodotte da altre fonti o utilizzandolo soltanto come piattaforma di lancio verso ricerche più accurate. (Edoardo Segantini, Corriere della sera, 12 giugno 2011, p. 32, La cultura). ** L’ala internettiana del Pd si batte bene, regge lo scontro con le falangi grilline sulla rete e sui social network, cioè sul loro terreno. (Stefano Menichini, Europa, 20 maggio 2014, p. 1, Prima pagina).","Tipo: Suffissazione / Denominale, Formanti: Internet (inglese), -(i)ano"
interpista,sost,Autobus per il trasporto dei passeggeri sulle piste aeroportuali; che collega le varie piste aeroportuali.,"Un esercito di Nocs, carabinieri, poliziotti, finanzieri, cecchini e agenti della Cia hanno atteso che [George W.] Bush salisse prima sul mezzo interpista, «bonificato» con l'ausilio di unità cinofile anti-esplosivo, e poi sulla limousine blindata per raggiungere Villa Taverna, ai Parioli. (Tiziana Paolocci, Giornale, 12 giugno 2008, p. 5).","Tipo: Prefissazione, Formanti: inter-, pista 2 [strada, percorso, circuito da corsa]"
interrogatorio mirato,loc nom,Interrogatorio condotto al fine di ottenere informazioni dettagliate su un argomento specifico.,"Il modus operandi, sostengono, non è quello di un gang, piuttosto somiglia all'agguato di un killer. Sarebbe necessario risentire i testimoni dell'epoca -- insistono --, servono nuove indagini a Los Angeles e in Cambogia. Fondamentale a questo fine un interrogatorio mirato del compagno Duch [Kang Kek Ieu] per verificare se le sue rivelazioni possano essere appoggiate da elementi solidi. (Guido Olimpio, Corriere della sera, 22 gennaio 2010, p. 19, Esteri).","Tipo: Calco lessicale / Nome+aggettivo, Formanti: interrogatorio, mirato"
intersemiotico,agg,"Relativo al passaggio tra sistemi di rappresentazione e di segni diversi, allo scambio tra linguaggi e forme espressive diverse.","La questione del possesso e della proprietà è la questione fondamentale della traduzione -- lo riconosceva Franco Volpi, in un saggio pubblicato su queste pagine il 7 luglio, in occasione della cerimonia pubblica di commiato dal bravo studioso troppo presto scomparso. E offriva l'immagine del traduttore come pontefice; lui diceva «costruttore di ponti», «mediatore». In tale posizione, io credo, si dovette mettere [Cesare] Garboli quando accettò di tradurre Amleto per [Carlo] Cecchi. Lo fece per lui. Traghettò quel testo complesso perché l'amico potesse tenerlo sulle labbra. Dirlo. Recitarlo. Augurandosi, credo, che nel rimando infinito della traduzione intertestuale, intersemiotica, cui ci obbliga il nostro rapporto coi classici, nel plissé delle sue pieghe, potesse nascondersi e apparire un nuovo Amleto. (Nadia Fusini, Repubblica, 5 agosto 2009, p. 38, Cultura).","Tipo: Prefissazione, Formanti: inter-, semiotico"
intersex,sost,Chi o che presenta caratteristiche maschili e femminili.,"Si ritiene che il proliferare di pesci «intersex» -- maschi che producono uova -- e di alcune deformità degli organi sessuali riscontrate in esseri umani o animali sia imputabile a sostanze chimiche dette «interferenti endocrini». (Nicholas D. Kristof, Repubblica, 17 luglio 2009, p. 1, Prima pagina). ** La novità riguarda chi nasce con un'anatomia riproduttiva o sessuale atipica. Magari perché gli organi genitali hanno un'apparenza intermedia, o l'aspetto esterno ed interno non coincidono. Oppure nell'organismo è presente un mix di cellule geneticamente maschili e femminili. Un tempo venivano chiamati ermafroditi, oggi si usa l'espressione intersex (intersesso). (Anna Meldolesi, Corriere della sera, 18 agosto 2013, p. 19, Cronache). ** Il compito era arduo: raccontare un anno cruciale dell'adolescenza di Davide, quello della fuga, dell'iniziazione sessuale e dello sfruttamento (l'uomo in bianco, il pappone, è Pippo Delbono), tenendo in mente le parole che Cordova aveva ripetuto fino al sopralluogo nella Villa Bellini di Catania, sotto il ficus gigante che per sette anni fu la sua casa e dove sono state girate molte scene del film: «Ero allora quel che sono adesso, un intersex. No, non un trans, casomai no-gender, oppure cross-gender». (Giuseppe Videtti, Repubblica, 24 aprile 2014, p. 42, R2). ** E c’è spazio anche per la domanda retorica dell’esperto, che scaccia ogni dubbio al genitore incerto sul da farsi: «Volete una bambina felice o un bambino morto?», riferito al figlio che si sente femmina. Come pure si confondono le acque mischiando percezioni personali con anomalie genetiche o disfunzioni ormonali, per cui il sesso attribuito alla nascita non corrisponde a quello del corpo sessuato durante lo sviluppo. «Intersex» è il nome per questa condizione. (Assuntina Morresi, Avvenire, 31 gennaio 2017, p. 3, Idee).","Tipo: Prestito / Inglese, Formanti: inter-, sex (inglese)"
intervista-confessione,loc nom,Intervista nel corso della quale l'intervistato racconta aspetti inediti della propria vita e della propria personalità.,"[tit.] America / La prima intervista-confessione / Il Bush «segreto» tante lacrime nei brutti momenti [testo] È questo lo stile dell’intervista-confessione concessa a [Robert] Draper. Una confessione a cuore aperto nella quale peraltro George W. Bush precisa di non aver affatto intenzione -- per il momento -- di pensare al «dopo». (Gazzetta del Mezzogiorno, 3 settembre 2007, p. 8, Esteri).","Tipo: Composizione / Nome+nome, Formanti: intervista, confessione"
intervista-ritratto,loc nom,Intervista che traccia un ritratto della personalità dell'intervistato.,"Per pochi giorni l'ammiraglio William Fallon, non è riuscito a compiere un anno alla guida del Centcom, il Comando Centrale degli Stati Unti. Le sue dimissioni sono arrivate sul tavolo del segretario alla Difesa statunitense Robert Gates, anticipate da una dura intervista-ritratto concessa all'«Esquire». (Sandro Podda, Liberazione, 13 marzo 2008, p. 11, Mondo).","Tipo: Composizione / Nome+nome, Formanti: intervista, ritratto"
intramoenia,sost,"Prestazione professionale all'interno della struttura di appartenenza del professionista che la rende, generalmente un medico; interno alla struttura di appartenenza.","I medici in esclusiva sono 103.593, quelli non 5.407: sul totale sono 64.495 i camici bianchi che effettuano l'intramoenia (di cui 36.465 l'intramoenia allargata) e 44.505 quelli che non la effettuano. (Sole 24 Ore, 2 aprile 2007, p. 8, Politica e società). ** Il provvedimento, che inizia il suo iter alla camera alla quale sarà trasmesso il 30 dicembre, contiene il blocco degli sfratti, lo stop al 20 novembre 2012 degli adempimenti fiscali e contributivi per la Liguria colpita dal maltempo, la proroga di un anno della possibilità per i medici di svolgere la libera professione intramoenia al di fuori delle strutture pubbliche, la concessione di 7 milioni di euro a Radio Radicale per l’anno 2012. (Raffaella Cascioli, Europa, 24 dicembre 2011, p. 2, Primo Piano). ** Speravano in una nuova deroga, l'ennesima. Speravano nella sopravvivenza dell'intramoenia allargata, la norma che permette di svolgere l'attività libero professionale nello studio privato o in clinica anziché in spazi interni all'azienda. Invece il ministro della Salute Renato Balduzzi, nell'intervista di ieri al «Corriere», ha messo l'altolà: «Niente più proroghe: dal 30 giugno si fa sul serio». (Margherita De Bach, Corriere della sera, 20 febbraio 2012, p. 18, Cronache). ** «Sono convinto che la stessa introduzione dell’intramoenia per bypassare le liste d’attesa sia stata una forma privatizzazione degli ospedali. Uno sconcio sociale. È una pratica da regolare seriamente: lasciare alla libera iniziativa del medico la possibilità di visitare fuori orario e senza controllo espone alla tentazione di mettersi in tasca soldi» [Filippo Maria Boscia intervistato da Luca Liverani]. (Avvenire, 7 aprile 2016, p. 4, Primo piano).","Tipo: Prestito / Latino, Formanti: intra-, moenia (latino)"
intramurario,agg,Che riguarda l'interno di una struttura nella quale si lavora o si è detenuti; che avviene all'interno della struttura stessa.,"Costantino Troise, segretario del sindacato Anaao-Assomed, attacca: «Il ministro è in grado di assicurare che in tutte le Regioni siano venute meno le esigenze che hanno permesso per oltre 10 anni la sopravvivenza della libera professione intramuraria allargata? Bisogna accertarsi che esistano in ospedale spazi e orari dignitosi per cittadini e medici, tecnologia adeguata, personale di supporto». (Margherita De Bac, Corriere della sera, 20 febbraio 2012, p. 18, Cronache).","Tipo: Prefissazione, Formanti: intra-, murario"
investimento etico,loc nom,Investimento finanziario che si propone di devolvere una parte delle rendite per iniziative di solidarietà o di ricerca scientifica.,"[tit.] JP Morgan, un Fondo cattolico per investimenti «etici» (Corriere della sera, 3 novembre 2011, p. 47, Economia).","Tipo: Calco lessicale / Nome+aggettivo, Formanti: investimento, etico"
investment banking,loc nom,Settore dell'attività bancaria relativo al mercato finanziario.,"«Con circa mille sportelli siamo più o meno l'ottavo gruppo retail in Italia e, se consideriamo le altre attività come il credito al consumo, l'investment banking, il risparmio gestito, siamo quinti o sesti nel settore. Le linee di espansione possono perciò essere in varia direzione» [Giampiero Maioli intervistato da Sergio Bocconi]. (Corriere della sera, 24 febbraio 2013, p. 37, Economia). ** Secondo il castello accusatorio dei magistrati senesi titolari dell'inchiesta, Mussari, essendo in possesso di informazioni privilegiate e in particolare di informazioni relative all'avvenuta stipula dell'accordo con Banco Santander per l'acquisizione di banca Antonveneta, ne avrebbe dato notizia, […] anche a Enrico Bombieri responsabile dell'investment banking di J.P. Morgan per l'Europa, Africa e Medio Oriente. (Igor Traboni, Giornale d'Italia, 1 agosto 2013, p. 4, Attualità).","Tipo: Prestito / Inglese, Formanti: investment (inglese), banking (inglese)"
iperambientalista,agg,Esageratamente ambientalista.,"Per la sinistra iperambientalista che ha già suggerito di cancellare le strisce blu in centro per diminuire il traffico, sarebbe (quasi) il sogno che si realizza. E lo ha tradotto in un documento sulla «precedenza ai pedoni e ai ciclisti lungo le strade locali e all'interno delle Zone 20», approvato nella seduta del 20 maggio. (Chiara Campo, Giornale, 2 giugno 2015, Milano Cronaca, p. 4).","Tipo: Prefissazione, Formanti: iper-, ambientalista"
iperburocratico,agg,Che soffoca o è soffocato da troppi vincoli burocratici.,"E proprio «MicroMega» pubblica un'inchiesta dettagliata sulle strutture locali dell'Idv. L'accusa è di aver dato vita a comportamenti tipici della nomenklatura partitocratica, «non per forza corrotti, ma certamente opportunistici e iperburocratici». (Alessandra Arachi, Corriere della sera, 24 giugno 2010, p. 11, Primo Piano).","Tipo: Prefissazione, Formanti: iper-, burocratico"
ipercapitalismo,sost,Sistema economico e sociale centrato sulla sregolata ricerca di un profitto eccessivo.,"Qui stanno dismettendo l'istruzione pubblica, un pezzo per volta. E' una cosa mai successa in nessuna parte del mondo civile. Negli Stati Uniti, il paese più malato di iper capitalismo, l'università pubblica rimane ancora fortissima. (Curzio Maltese, Repubblica, 24 ottobre 2008, p. 1, Prima pagina).","Tipo: Prefissazione, Formanti: iper-, capitalismo"
ipercapitalista,sost,"Chi o che punta alla ricerca di un profitto eccessivo, al di fuori di ogni regola.","Qualcuno dice che un presidente così inspiring rilancerà il sogno più ambizioso, la conquista di Marte, ma con pochi soldi e l'obiettivo spostato in un futuro remoto. Altri pensano che rinvierà il «pensionamento» degli «shuttle» per evitare a un Paese già ferito dalla crisi e dalla dipendenza finanziaria dalla Cina, l'umiliazione della dipendenza spaziale dalla Russia. Ma il presidente accusato dalla destra di «socialismo» per la sua riforma sanitaria, qui si muove da ipercapitalista: basta con missili e astronavi federali pagate dai contribuenti, spazio ai privati. (Massimo Gaggi, Corriere della sera, 2 aprile 2010, p. 49, Idee & opinioni).","Tipo: Prefissazione, Formanti: iper-, capitalista"
ipercentrista,agg,"Che manifesta in modo risoluto, e perfino eccessivo, posizioni politiche centriste.","La squadra del sindaco uscente, Luigi Spagnolli, invece, è un azzardo in termini di pura logica politica, perché ripropone il pasticcio dell'Unione modello Prodi 2006 (da Rifondazione comunista a Italia dei Valori) più i tedeschi della Svp, partito di tradizione «iper-centrista». Ma Spagnolli, a differenza del suo avversario, è sicuro di spuntarla al secondo turno, anche se ai suoi più stretti collaboratori ha già detto di essere preoccupato: «Come farò a governare»? Mai forse come in queste elezioni comunali si era visto a Bolzano uno spettacolo politico così «italiano». (Giuseppe Sarcina, Corriere della sera, 16 maggio 2010, p. 11, Primo Piano).","Tipo: Prefissazione, Formanti: iper-, centrista"
ipercolorato,agg,"Coloratissimo, eccessivamente colorato.","[tit.] Le ipercolorate stampe pop  del siciliano Fausto Puglisi (Sicilia, 21 febbraio 2014, p. 9, I Fatti).","Tipo: Prefissazione, Formanti: iper-, colorato"
iperconcentrazione,sost,"Concentrazione eccessiva, posizione dominante.","I dati sulla iper-concentrazione dei patrimoni forniti ieri da palazzo Koch ci parlano infatti di un capitalismo ostaggio «di pochi e anziani» e nella quale è più difficile che in altri Paesi ribaltare la condizione di partenza. Si pensi, ad esempio, al peso della ricchezza immobiliare e al ruolo conservativo che svolge in Italia. Si pensi anche alle condizioni di vantaggio di cui gode il capitalismo di relazione nei confronti della piccola impresa. Per restringere le diseguaglianze abbiamo, dunque, bisogno di una società più aperta e mobile che conceda più chance ai Piccoli, ai giovani, alle donne e agli immigrati e che sul piano politico culturale sappia conciliare la libertà economica con la rivisitazione del welfare. (Dario Di Vico, Corriere della sera, 2 aprile 2012, p. 9, Primo Piano).","Tipo: Prefissazione, Formanti: iper-, concentrazione"
iperconnesso,agg,Che ha un tasso elevatissimo di collegamenti alla rete telematica.,"Nel frattempo le cose accadono, il mondo cambia e una società iperconnessa che discute in real time si fa un’opinione e poi decide, cioè matura un consenso o dissenso. (Mario Sechi, Tempo, 18 giugno 2011, p. 1, Prima pagina). ** Massimo Carraro racconta come è nata l’idea. «Mia moglie non risponde mai al telefono quando la chiamo. La scusa è sempre la stessa: ero lontana dal cellulare. Adesso non ha più giustificazioni». Un gioiello pensato non come ennesimo strumento per soggetti iper-connessi, ma un aiuto per gestire con attenzione la propria vita digitale. (Michela Proietti, Corriere della sera, 18 luglio 2015, p. 30, Moda). ** L’affare Snowden ricorda che è possibile intercettare tutto, sulla terra, nell’etere e negli abissi. Soprattutto in un’epoca di cloud computing, di scambi reticolari e di Big Data. I rischi sono tanti: dallo spionaggio all’intrusione, senza dimenticare il sabotaggio di sistemi e infrastrutture oltre al furto di informazioni classificate. È una minaccia che esploderà nel mondo iperconnesso dell’internet delle cose, fatto di comodità e di tante nuove faglie aperte ai malintenzionati. (Francesco Palmas, Avvenire, 26 ottobre 2016, p. 3, Idee).","Tipo: Prefissazione, Formanti: iper-, connesso"
iperdemocratico,agg,Che esaspera l’applicazione dei princìpi democratici.,"Una democrazia liberale non può valutare solo l'efficacia delle sue azioni, ma anche la loro correttezza e lealtà nei confronti del cittadino, il quale altrimenti è indifeso dinanzi alla onnipotenza del Leviatano e torna a essere un suddito. Questo vale tanto più ora che c'è l'informatica. Infatti la tendenza mondiale, iperdemocratica, è di usarla per controllare il potere (vedi Wikileaks); quella autoritaria, in voga in Italia, vuole invece che sia il potere a usarla per controllare noi. (Antonio Polito, Corriere della sera, 3 settembre 2011, p. 1, Prima pagina). ** «Ho trovato inquietante la campagna di [Beppe] Grillo, il suo modo di essere e di porsi, il rifiuto del confronto, le adunate oceaniche. Condivido i tagli ai costi della politica e la richiesta di moralizzazione che viene da molti e che Grillo ha saputo ben intercettare. Molti elettori e molti eletti del M5S sono sicuramente persone degne e capaci di fare politica. Ma questa idea della Rete come palingenesi e istituzione iperdemocratica mi ricorda i romanzi di Urania» [Francesco De Gregori intervistato da Aldo Cazzullo]. (Corriere della sera, 31 luglio 2013, p. 6, Primo Piano).","Tipo: Prefissazione, Formanti: iper-, democratico"
iperdemocrazia,sost,"Sistema politico e sociale ispirato da princìpi democratici, in modo deciso e forse eccessivo, che può coinvolgere anche l’intero pianeta.","[Beppe Grillo] Dichiara a Gian Antonio Stella (su «Sette» dell'1 giugno): «Diventi un partito quando discuti della struttura. Non va bene. Bisogna discutere all'aperto, con i cittadini. Facciamo l'iperdemocrazia... e il Parlamento deve avere l'obbligo di discutere le leggi popolari che vengono presentate». Presentate da chi? Formulate da chi? In attesa di saperlo, il discorso poggia sul vuoto, poggia pressoché sul nulla. (Giovanni Sartori, Corriere della sera, 15 giugno 2012, p. 1, Prima pagina). ** Tutti nemici, moltissimo onore? Dopo avere espresso il loro disprezzo per tutti i partiti («Noi vogliamo una cosa nuova. Una iper-democrazia senza i partiti. Che non contempla i partiti»: Beppe Grillo), per tutti i giornalisti italiani («Mi stanno tutti sul c...»: il capogruppo al Senato Vito Crimi), per tutti gli accordi («Noi non faremo mai accordi coi partiti»: la capogruppo alla Camera Roberta Lombardi), nel mirino dei pentastellati sono finiti tutti gli intellettuali. (Gian Antonio Stella, Corriere della sera, 4 aprile 2013, p. 1, Prima pagina).","Tipo: Prefissazione, Formanti: iper-, democrazia"
iperfemminile,agg,Che esibisce una femminilità prorompente; estremamente femminile.,"Nella collezione per la serata a Bologna, [Ermanno] Scervino ha inserito anche motivi e dettagli del look 2012: dai tagli iperfemminili che segnano il punto vita alla pelle crespo usata per giacchine e piumini. (Luciana Boccardi, Mattino, 1 aprile 2012, p. 18, Speciale).","Tipo: Prefissazione, Formanti: iper-, femminile"
iperframmentazione,sost,Frammentazione eccessiva.,"L'attuale sistema italiano non prevede neppure la minima soglia di garanzia prevista dalla Legge Acerbo. Oggi, infatti, in uno scenario teorico di iperframmentazione partitica, una formazione politica che raggiungesse, per esempio, il 16% dei voti, se avesse anche un solo voto in più rispetto alle altre, potrebbe arrogarsi il diritto di rappresentare la maggioranza degli italiani. (Gianfranco Amato, Opinione, 29 marzo 2008, p. 6, Commenti).","Tipo: Prefissazione, Formanti: iper-, frammentazione"
ipergarantito,sost,Chi o che è eccessivamente garantito nei propri diritti.,"I vituperati lavoratori dipendenti. Se nella pubblica amministrazione, notori fannulloni. Se nel settore privato, garantiti o ipergarantiti. (Guelfo Fiore, Europa, 23 dicembre 2011, p. 1, Prima pagina). ** Il matrimonio all'italiana somiglia a un contratto in cui una parte è ipergarantita e l'altra si assume l'intero rischio in caso di fallimento. Per esempio, applicando il criterio del medesimo tenore di vita goduto in costanza di matrimonio, fior di mariti si sono trasformati in tacchini da spennare. (Annalisa Chirico, Giornale, 14 aprile 2015, p. 17, Attualità).","Tipo: Prefissazione, Formanti: iper-, garantito"
iperimpero,sost,"Supremazia assoluta, di portata mondiale.","se nessun cuore darà il cambio a Los Angeles, nel mondo policentrico ci sarà l'avvento dell'«iper-impero», cioè una supremazia indiscussa del mercato e delle grandi multinazionali sugli Stati, e in definitiva uno svuotamento del potere delle nazioni e della stessa democrazia, così come la correlata obsolescenza di concetti come quello di servizio pubblico. (Francesco Daveri, Sole 24 Ore, 2 marzo 2008, p. 39, Economia e Società).","Tipo: Prefissazione, Formanti: iper-, impero"
iperinformato,agg,"Che è al corrente di tutto, talvolta anche in modo eccessivo e senza esercitare il dovuto vaglio critico.","Il turismo sul Web, dopo l'euforia iniziale, è saturo: vuoi per la polverizzazione dell'offerta, vuoi per la platea iperinformata e selettiva. (Maria Egizia Fiaschetti, Corriere della sera, 2 dicembre 2011, p. 43, Economia).","Tipo: Prefissazione, Formanti: iper-, informato"
iperinterpretare,verb,"Interpretare in modo eccessivamente minuzioso, tentando di analizzare ogni elemento, anche il più recondito.","I più noti fra gli installatori (gente ben pagata) sono dei noiosissimi furbi che la critica esalta e iperinterpreta per ragioni che non riescono a convincere né il pubblico ingenuo né quello colto. (Alfonso Berardinelli, Corriere della sera, 14 luglio 2011, p. 39, Terza Pagina).","Tipo: Prefissazione, Formanti: iper-, interpretare"
iperlaicista,agg,"Che sostiene a oltranza l'autonomia di giudizio da scelte aprioristiche, ideologiche e religiose.","Per Vincenzo Fasano, senatore del Pdl «[Roberto] Saviano è il nuovo guru della sinistra iper laicista che si spinge fino a sostituire il legislatore definendo illiberale la legge». (Margherita De Bac, Corriere della sera, 22 febbraio 2011, p. 16). ** Per il Pd, che su questo tema continua a non sentire ragioni e segna ormai una spaccatura anche con quel mondo cattolico «progressista» che pure lo ha sempre sostenuto, l'ok definitivo arriverà entro la fine di maggio. Lo spiega Micaela Campana, responsabile nazionale al Welfare e relatrice del ddl a Montecitorio, interpellata dall''Agenzia «Dire», che conferma la linea iper-laicista del partito e parla di «rammarico» perché finora non è stata approvata l’adozione per le coppie gay. (Giornale d'Italia, 18 marzo 2016, p. 2, Attualità).","Tipo: Prefissazione, Formanti: iper-, laicista"
iperliberista,sost,Chi o che è fautore del liberismo a oltranza.,"In «Economia canaglia» -- dedicato al Lato oscuro del nuovo ordine mondiale, come recita il sottotitolo, l’autrice [Loretta Napoleoni] analizza la diretta correlazione fra l’avvento della globalizzazione iper-liberista e il dilagare senza precedenti di ogni sorta di attività criminali, dallo schiavismo al traffico di droga, dal traffico di rifiuti tossici ai crimini finanziari. (Sabina Morandi, Liberazione, 3 febbraio 2008, p. 1, Prima pagina). ** Non si tratta di una improvvisa svolta iperliberista del Governo Berlusconi, ma più semplicemente di un’altra delle conseguenze che giungono dalla normativa comunitaria e, nella specie, da quella spagnola. Nell’ordinamento iberico, infatti, non esiste un sistema di accesso controllato alla professione legale. (Alessio Di Carlo, Opinione, 24 giugno 2010, p. 6, Speciale Giustizia). ** Le agenzie di rating non sono l'oracolo di Delfi. Negli ultimi tre anni, dal crac di Lehman Brothers in poi, godono di una fama discutibile. Persino [Barack] Obama, insieme alla business community iper-liberista d'America, le ha criticate più volte. (Massimo Giannini, Repubblica, 21 settembre 2011, p. 1, Prima pagina). ** Molti organi di stampa e media internazionali, in questi ultimi giorni si sono occupati della questione degli immigrati africani nello Stato d'Israele. Sono rifugiati richiedenti asilo, sono lavoratori clandestini o, semplicemente, clandestini tout court, esseri umani che cercano vita per sé e per le proprie famiglie. Il governo di [Benjamin] Nethanyahu, un governo ultra conservatore e iperliberista, sta affrontando la questione in modo non molto dissimile da come lo affrontano governi di orientamento equipollente in altri Paesi delle sedicenti democrazie occidentali ovvero, con la mancata concessione a chi ne fa richiesta, del diritto allo status di rifugiato politico e con i centri di segregazione e di espulsione. (Moni Ovadia, Unità, 11 gennaio 2014, p. 15, Forum).","Tipo: Prefissazione, Formanti: iper-, liberista"
ipermaggioritario,sost,Sistema elettorale che esaspera il criterio di rappresentatività proprio del sistema maggioritario; chi sostiene con tenacia e convinzione il sistema elettorale maggioritario; relativo a tale sistema.,"Fausto Bertinotti invita all’unità tutte le forze contrarie «all’ipermaggioritario». (Foglio, 22 dicembre 1998, p. 1, Prima pagina). ** Tante voci, forse troppe. Che [Fabio] Mussi cerca di accordare. A fatica: «[Romano] Prodi non diventerà mai un nemico. Ma competeremo con tutte le nostre forze». Poi una stoccata a Massimo Cacciari: «Dov'è finito il suo Nord-Est?». E una a [Francesco] Rutelli: «Si dicono ipermaggioritari ma sfruttano il proporzionale: questa è doppiezza». (Francesco Alberti, Corriere della sera, 19 febbraio 1999, p. 9, Politica). ** Parlare di «legge tedesca in salsa spagnola» è insomma mistificante: il sistema spagnolo, formalmente proporzionale, ha esiti ipermaggioritari dando rappresentanza solo ai due massimi partiti nazionali e ai partiti regionali. Lasciamo dunque le «salse» ai cuochi, e ispiriamoci a sistemi già sperimentati. (Stefano Passigli, Corriere della sera, 28 febbraio 2012, p. 50, Idee & opinioni). ** La cosa più ridicola è concentrare la discussione sull’elettività dei senatori o sul loro stipendio: bisognerebbe ripartire dalla forma di governo, chiarire quali contrappesi costruire a fronte di una legge elettorale iper-maggioritaria, e ammettere che, con elezioni di secondo grado per i senatori, almeno i deputati devono essere scelti dai cittadini e non nominati dai capi di partito. (Claudio sardo, Unità, 26 aprile 2014, p. 1, Prima pagina). ** Si può sostenere — qualcuno lo sostiene — che per influire efficacemente su questo sia necessaria una legge elettorale ipermaggioritaria, come è appunto l’Italicum: al che si obbietta però giustamente che una simile legge sacrifica eccessivamente il principio di rappresentanza e non si adatta ad un sistema politico (tutt’altro che definitivamente assestato) che non solo non è mai stato bipartitico (oggi non lo è quello di nessun Paese europeo), ma non è nemmeno più bipolare. (Valerio Onida, Corriere della sera, 28 luglio 2016, p. 26, Analisi & commenti).","Tipo: Prefissazione, Formanti: iper-, maggioritario"
iperminimalista,agg,"Che ha un aspetto estremamente essenziale e disadorno, che richiama lo stile minimalista, esasperandolo; anche in senso figurato.","Sono loro gli «operai» della Nobili, una delle imprese leader della rubinetteria, che prendono delle barre lucide di ottone e sfornano qualsiasi cosa si possa immaginare di potere attaccare ad un bagno: rubinetti dotati di ricciolo per i gusti del boom edilizio dei paesi arabi che, non a caso, si chiamano Dubai. Altri, al contrario, iperminimalisti, per la gioia degli architetti occidentali e la disperazione degli «utenti» visto che, a forza di levar particolari, non si sa più neanche come si aprono, dove siano le «maniglie», da che parte si gira quello dell'acqua calda. (A. Car., Repubblica, 16 giugno 2008, Affari & Finanza, p. 6).","Tipo: Prefissazione, Formanti: iper-, minimalista"
ipermondo,sost,"Mondo che oltrepassa la sfera della realtà quotidiana, coinvolgendo l'intera società.","I forsennati dello shopping compulsivo si daranno lustro da questa lettura: non alienati sono costoro, ma uomini immersi nel flusso dei segni dell'ipermondo consumistico o, per dirla in semiotichese, protagonisti di quella semiosfera del consumo che ci avvolge: consumattori, direbbe Alain Touraine, ovvero non una massa indistinta che segue cieca l'onda della propaganda pubblicitaria, ma attori volitivi, soggetti desideranti le cui voluttà i tecnici della comunicazione pubblicitaria cercano diuturnamente di decifrare e di assecondare. (Guido Caserza, Sicilia, 18 giugno 2006, p. 33, Cultura & Spettacoli). ** Tutto questa contraddizione di antico e moderno adesso sbarca a sorpresa nell’ipermondo di Facebook. (Maria Novella De Luca, Repubblica, 4 luglio 2014, p. 27, Cronaca).","Tipo: Prefissazione, Formanti: iper-, mondo"
ipernazionalista,agg,Che esaspera concezioni e posizioni nazionalistiche.,"Sarebbe una solidarietà benefica, come pioggia sulla terra resa arida da spietati e folli seminatori di odio, mentre le grida degli xenofobi e degli ipernazionalisti tendono a identificare tutti gli islamici del mondo con il «nemico», mentre uno scenario angoscioso da «guerra» non dichiarata e però feroce e totale appare non più un assurdo spettro, ma una possibilità, seppure lontana, in un almeno un Paese d’Europa già troppo martoriato. (Marina Corradi, Avvenire, 29 luglio 2016, p. 1, Prima pagina).","Tipo: Prefissazione, Formanti: iper-, nazionalista"
iperpoliticizzato,agg,"Estremamente, eccessivamente politicizzato.","Si può naturalmente decidere di non credere a me, a noi del «Foglio», a questi minima immoralia che noi siamo, quando si parla di riformare la giustizia e piantarla con le sostitutive e iperpoliticizzate chiacchiere sulla P3. (Foglio, 21 luglio 2010, p. 1, Prima pagina). ** Gli studenti, se pure le tracce del Sessantotto si vedevano negli atteggiamenti spesso iperpoliticizzati e nella tenuta standard jeans e giubbotto, frequentavano con attenzione, e il loro contributo polemico contribuiva a rendere più vive le lezioni. (Lucetta Scaraffia, Messaggero, 2 giugno 2013, p. 22, Commenti, opinioni, e-lettere).","Tipo: Prefissazione, Formanti: iper-, politicizzato"
iperpolitico,agg,Che dà uno spazio eccessivo alla politica e ai suoi metodi.,"I quattro anni alla guida della Sardegna di un uomo che contraddice tutti i pedigree dei leader politici italiani dall'Unità a oggi, qualche curiosità dovrebbe suscitarla. Ancor di più se annettiamo geograficamente la Sardegna a un Mezzogiorno d'Italia -- molti sardi avranno da ridire, lo sappiamo -- che mostra la deriva oligarchica, populista e clientelare di tutti i governatori della grandi regioni meridionali (isola maggiore compresa), con la parziale eccezione di un altro unicum come Niki Vendola (impolitico [Renato] Soru, iperpolitico il suo omologo pugliese). (Mariano Maugeri, Sole 24 Ore, 25 novembre 2008, p. 15, Commenti e Inchieste). ** «Se fosse un governissimo iper-politico con dentro, magari, [Mariastella] Gelmini e [Gaetano] Quagliariello, a me farebbe molto schifo e non lo voterei», non lascia spazio ai dubbi [Sandro] Gozi. (Cristina Ferrulli, Sicilia, 25 aprile 2013, p. 4, Il Fatto). ** «C'è in lui una rivendicazione di identità iper-politica che il capo di una istituzione non ha la libertà di consentirsi. [Luigi] De Magistris in questa circostanza non agisce come sindaco di Napoli ma come leader politico. E ciò è inammissibile» [Biagio De Giovanni intervistato da Mario Ajello]. (Messaggero, 12 marzo 2017, p. 2, Primo Piano).","Tipo: Prefissazione, Formanti: iper-, politico"
iperpresenzialista,agg,Eccessivamente presenzialista.,"Presidente del gruppo Techint e vicepresidente della Confindustria per l'Education, [Gianfelice] Rocca non è tra quei numerosi imprenditori o pseudo tali che aspirano a fare i «professionisti confindustriali», come li chiamava Gianni Agnelli, è assai stimato anche per la moderazione presenzialista in un mondo di iperpresenzialisti e la sua candidatura potrebbe raccogliere grandi consensi. Ma, come spesso capita nel paese delle poltrone, si discute del chi e non del che cosa. (Alberto Statera, Repubblica, 16 maggio 2011, Affari & Finanza, p. 10). ** Dibba senior [Vittorio Di Battista], che non ha il figlio tra i 1004 amici (però lo segue) e tra le cose che gli piacciono elenca «Io tifo Lazio», Tony Santagata e la pizzeria «La perla nera», è iper-presenzialista sui social. (Giovanna Cavalli, Corriere della sera, 15 gennaio 2017, p. 1, Primo piano).","Tipo: Prefissazione, Formanti: iper-, presenzialista"
iperregolamentazione,sost,Eccesso di regolamentazione.,"Pensate che chi sottoscriva una filosofia di questo tipo possa essere un fan dell'iper-regolamentazione o dell'intervento pubblico in economia? Quelli di [Nassim Nicholas] Taleb sono principî che smontano pezzo per pezzo decenni di dittatura della macroeconomia, secondo la quale a precisa azione del decisore pubblico, corrisponde la reazione dei soggetti economici. (Nicola Porro, Giornale, 24 gennaio 2016, p. 19, Controcorrente).","Tipo: Prefissazione, Formanti: iper-, regolamentazione"
ipersemplificato,agg,Estremamente semplificato.,"Cerchiamo di sintetizzare in pillole alcuni punti ipersemplificati, visto che tra conto economico, patrimoniale e gestione finanziaria le tecnicalità sono complesse e insidiose, data la foresta di normative e gestioni diverse che nell'Inps si sommano. (Oscar Giannino, Messaggero, 16 febbraio 2017, p. 1, Prima pagina).","Tipo: Prefissazione, Formanti: iper-, semplificato"
ipersemplificazione,sost,Semplificazione eccessiva.,"nel merito è arrivata la bocciatura di una riforma che «privilegia la iper semplificazione e la fretta su quello che è un meccanismo costituzionale che deve funzionare con necessaria riflessione» e che resta «ispirata all'idea che i mali del nostro Paese siano dovuti alle complicazioni dei meccanismi istituzionali» [Silvio Berlusconi riportato da Robert Vignola]. (Giornale d'Italia, 5 novembre 2016, p. 2, Attualità).","Tipo: Prefissazione, Formanti: iper-, semplificazione"
ipersicuro,agg,Assolutamente sicuro.,"Gli interventi governativi per fermare le continue emorrargie del sistema sono stati numerosi, ma nonostante questo, la crisi continuava a mietere vittime illustri e a richiedere ulteriori interventi e nazionalizzazioni. Mercoledì e giovedì è stata la volta dei fondi del mercato monetario, che trattano debito a breve termine, e considerati iper-sicuri. (Carlo Leone Del Bello, Manifesto, 20 settembre 2008, p. 11, Internazionale).","Tipo: Prefissazione, Formanti: iper-, sicuro"
iperstimolato,agg,Bombardato da una quantità eccessiva di stimoli.,"A volte correggere un tema o mettere il naso fra gli appunti dei propri alunni può diventare una caccia all’uscita dal labirinto. Parola di prof alle prese con bambini e ragazzi iper stimolati dalle tecnologie, rapidissimi con le dita quando battono sulla tastiera o usano la console per i videogame, ma sempre più impacciati e disordinati quando devono tenere in mano una penna e mettere per iscritto i propri pensieri. (A. Mig., Messaggero, 21 marzo 2011, p. 13, Cronache).","Tipo: Prefissazione, Formanti: iper-, stimolato"
ipertech,sost,Tecnologia molto avanzata; a essa relativo.,"All'estremità della catenazza si trova quasi sempre un vistoso monile, oppure un crocifisso o qualche arnese tribale. A dispetto di elaborati studi scientifici tesi a ridurre peso, zavorra e attrito, e in apparente contraddizione con ricerche di laboratorio che hanno inventato magliette più leggere dell' aria e scarpette che corrono da sole, l'atleta iper-tech non rinuncia al suo sovrappeso d'oro: amuleto e segnale di ricchezza, dunque di potenza. (Maurizio Crosetti, Repubblica, 20 agosto 2008, p. 59, Sport).","Tipo: Prefissazione, Formanti: iper-, tech (inglese)"
ipertecnologia,sost,Tecnologia molto avanzata.,"Il libro [di Jeremy Rifkin] si intitola «Civiltà dell'empatia. La corsa verso la coscienza globale del mondo in crisi». E la tesi, che poi spiega la coppia di concetti, è questa : da un lato il mondo si avvia verso il disordine globale e la morte termica (entropia) che nasce dall'impossibilità di reintegrare in lavoro l'energia consumata. Dall'altro l'ipertecnologia e la globalizzazione consumistica aiutano l'empatia planetaria tra gli uomini: la condivisione emotiva. (Bruno Gravagnuolo, Unità, 18 marzo 2010, p. 36, Culture).","Tipo: Prefissazione, Formanti: iper-, tecnologia"
ipertecnologico,agg,Caratterizzato dalla produzione e dall'impiego di tecnologie molto avanzate.,"Per fortuna gli ipertecnologici giovani cattolici di Madrid postano su Twitter la foto della loro festa, dei contestatori se ne fregano e hanno ascoltato ieri Benedetto XVI chiedere con voce ferma «un lavoro degno» per loro e poi affermare con voce netta: «Che niente e nessuno vi tolga la pace». (Mario Adinolfi, Europa, 19 agosto 2011, p. 2, Primo piano). ** In un colloquio con «Avvenire», Pierre-François Louvigné, ingegnere francese alla Direzione generale dell’armamento stigmatizza l’eccesso ipertecnologico degli eserciti occidentali. (Francesco Palmas, Avvenire, 1 dicembre 2013, p. 3, In Vetrina).","Tipo: Prefissazione, Formanti: iper-, tecnologico"
iperulivista,sost,Chi o che si professa convintamente e tenacemente ulivista.,"Messo così, forse, il ragionamento del professore [Arturo Parisi] potrebbe essere considerato come il semplice urlo malinconico di un iperulivista nostalgico dell’età dell’oro prodiana. (Claudio Cerasa, Foglio, 24 aprile 2012, p. I).","Tipo: Prefissazione, Formanti: iper-, ulivista"
ipervelocità,sost,Velocità estremamente elevata.,"Lo stadio avanzato delle correnti di pensiero scaturite dalla codificazione dei buchi neri giunge a prefigurare l'esistenza delle superstrings, o «corde cosmiche». Autentiche sfilacciature nel continuum spazio-temporale che formano condotti e scorciatoie per muoversi a ipervelocità nella galassia e, forse, nei secoli. (Enzo Verrengia, Unità, 20 aprile 2013, p. 22).","Tipo: Prefissazione, Formanti: iper-, velocità"
iPhone,sost,"Nome commerciale di un modello di telefono cellulare della Apple Inc. distribuito dall’inizio del 2007, che permette la connessione alla rete telematica e funziona anche come registratore e riproduttore portatile per l'ascolto di brani musicali.","[tit.] Alla conquista dell'iPhone / Le code in tutto il mondo [testo] Jonny è rimasto in fila per ben 60 ore. «Una scommessa con gli amici» spiega. Alla fine, però, la sua tenacia è stata premiata. Eccome. Jonny Gladwell, studente neozelandese di 22 anni, è stato infatti il primo al mondo a stringere tra le mani il nuovo iPhone 3G. (Germano Antonucci, Corriere della sera, 12 luglio 2008, p. 22, Economia). ** Tutto il resto è congiuntura anche se, crisi permettendo, a novembre e dicembre le catene dell'hi-tech possono arrivare a generare anche il 20-25% del fatturato annuo. Segno che Babbo Natale rimane generoso anche quando Steve Jobs finisce le scorte di iPhone lasciando a secco pure le renne. (Sole 24 Ore, 28 novembre 2010, p. 23, Tecnologia). ** l’analisi del Pontefice punta soprattutto a trovare nuovi canali, cioè nuovi simboli e metafore per le espressioni della Chiesa nell’era di facebook e dell’iPhone. Con la convinzione che anche in quest’epoca soltanto «l’appello ai valori spirituali permetterà di promuovere una comunicazione veramente umana». (Alberto Di Majo, Tempo, 1 marzo 2011, p. 18, Omnibus).","Tipo: Prestito / Inglese, Formanti: phone (inglese)"
iPod,sost,"Marchio registrato di un registratore e riproduttore portatile di piccolissime dimensioni, per l'ascolto di brani musicali in formato digitale, prodotto dalla società Apple Computer.","Al ritorno da un viaggio a Pietroburgo mi trovo a rispondere alla solita domanda: ma com'è veramente? In quel «veramente», ripetuto in epoche diverse, c'è un interesse tutto speciale: come se lo stato delle cose prima nella Russia sovietica e poi postsovietica avesse, abbia riflessi su chi fa la domanda. Sul disagio di oggi, sulle illusioni di ieri. Questa volta ho risposto che i giovani stanno alla grande. E mi riferivo a quelli con cui avevo avuto a che fare, studenti dell'università, uguali ai nostri e persino migliori. Con gli stessi iPod, You Tube e sabati sera, epperò più informati e attenti a quel che accade nel mondo. (Rita Di Leo, Manifesto, 6 novembre 2007, p. 3). ** Ancora nel 2009, dopo voci insistenti sulla fine del suo impegno decennale, [Steve Jobs] era tornato sul palco per presentare il rinnovo dell'intera gamma di iPod. (Michele Farina, Corriere della sera, 25 agosto 2011, p. 27, Cronache). ** Sempre in Inghilterra, molto originale è il piatto titolato «Il suono del mare» del ristorante Fat Duck di Bray, dove si può apprezzare un pasto «polisensoriale». Il cameriere porta un vassoio pieno di frutti di mare oltre ad una conchiglia dove penzolano un paio di auricolari per i-pod. Mettendo quest’ultimi nelle orecchie puoi ascoltare, mentre assapori il cibo, il rumore delle onde che si infrangono dolcemente sulla spiaggia e i gabbiani che volano nel cielo. (Chantal Capasso, Giornale d'Italia, 16 febbraio 2014, p. 10, Società).","Tipo: Prestito / Inglese, Formanti: pod (inglese)"
Iptv,sost,"Sigla dell'ingl. Internet protocol television, Protocollo di emittenza televisiva attraverso Internet.","La televisione risente comunque della concorrenza del web: gli spettatori passano meno tempo davanti allo schermo a vantaggio della tv sul web, che fa segnare incrementi a doppia cifra. L’Europa costituisce infatti il maggiore mercato dell’Iptv e il più dinamico, con un incremento del 27% nel 2010: dato considerevole, anche se più basso rispetto a quello degli anni precedenti. (Alberto Guarnieri, Messaggero, 6 giugno 2011, p. 48, Telecomando).","Tipo: Prestito / Inglese, Formanti: Internet (inglese), protocol (inglese), tv ENG (inglese)"
irachizzazione,sost,"Assunzione delle responsabilità civili e sociali e dei poteri decisionali da parte del popolo iracheno e dei suoi rappresentanti, dopo il conflitto che ha rovesciato il regime di Saddam Hussein; lacerazione della società irachena successivamente al rovesciamento del regime di Saddam Hussein.","E i vostri dissidenti? Li avete recuperati? «C'è una sofferenza, dobbiamo lavorare molto nel nostro elettorato. Ma temiamo l'annunciata offensiva di primavera. Potremmo assistere all'iraqizzazione dell'Afghanistan. A quel punto il problema della tenuta non riguarderà più solo noi» [Giovanni Russo Spena intervistato da Goffredo De Marchis]. (Repubblica, 11 febbraio 2007, p. 6, Politica). ** «Quello che sta avvenendo è l'irachizzazione dell'Afghanistan, che passa anche per sequestri di persona e attentati come questo -- ha dichiarato ieri [Franco] Ionta --. La nostra presenza in Afghanistan è sicuramente negativa per le forze che si oppongono alla stabilizzazione del paese e Al Quaida da sempre ha detto che noi siamo un obiettivo». (Monica Viviani, Trentino, 14 febbraio 2008, p. 3, Attualità).","Tipo: Suffissazione / Denominale, Formanti: Iraq, -izzazione"
Ire,sost,Acronimo di Imposta sul reddito.,"Al via con il nuovo anno il calo delle tasse: arrivano, così come previsto dalla Finanziaria 2005, le tre aliquote e i maggiori sconti fiscali per la famiglia. Un passo lungo verso il completamento di quella riforma fiscale che a regime dovrebbe portare l’Ire (l’imposta sul reddito che sostituisce la vecchia Irpef) a due sole aliquote: 23 e 33%. (Arena, 2 gennaio 2005, p. 6, Economia).","Tipo: Acronimo, Formanti: imposta, reddito"
Ires,sost,Acronimo di Imposta sul reddito delle società.,"Per stimolare la crescita dimensionale delle imprese allo studio ci sono quattro ipotesi da affiancare all'Ires. Quelle più gettonate riguardano una reintroduzione della Dit (Dual income tax) di nuova generazione per favorire la capitalizzazione delle imprese e il ricorso all'Ace (Allowance for corporate equity) che abbatte le imposte sulla remunerazione del capitale proprio. (Roberto Bagnoli, Corriere della sera, 3 dicembre 2011, p. 3, Primo Piano). ** Non solo Ires. Il governo, alle prese con la difficile composizione della legge di Stabilità, prepara una riduzione dell'imposta sulle grandi società da 3,5 miliardi abbassando l'aliquota dal 27,5 al 24%, ma intanto conferma il lancio della nuova Iri per i piccoli annunciata da [Matteo] Renzi. (Michele Di Branco, Messaggero, 26 settembre 2016, p. 2, Primo Piano).","Tipo: Acronimo, Formanti: imposta, reddito, società"
Isaf,sost,"Acronimo di International security assistance force, contingente internazionale di pace operante in Afghanistan; a essa relativo.","Un aereo di una compagnia privata afghana è precipitato ieri pomeriggio in Afghanistan poco prima dell´atterraggio a Kabul. Non ci sarebbero superstiti tra le 104 persone a bordo. […] Il contingente multinazionale Isaf, dislocato a Kabul, del quale fa parte anche l'Italia, sta partecipando con proprio personale e mezzi alle ricerche. (Barbara Alighiero, Adige, 5 febbraio 2005, p. 5, Attualità). ** Sono le 12.45 locali. Un convoglio Isaf rientra da un’operazione umanitaria di assistenza sanitaria alla popolazione locale nei pressi di Shindand, nell’ovest del Paese. Al passaggio del terzo mezzo corazzato, un Lince, di una colonna di tredici mezzi (tra cui un’autoambulanza) l’ordigno esplode. (Nadia Pietrafitta, Tempo, 1 marzo 2011, p. 8, Primo Piano). ** il M5S sta lavorando ad una mozione per il ritiro delle truppe dall’Afghanistan, che sarà presentata nei prossimi giorni, annuncia Alessandro Di Battista, che farà parte della commissione Esteri del­la Camera. […] Il ritiro dei nostri militari dall’Af­ghanistan è già cominciato e si concluderà entro il 2014, con la fine della missione Isaf. (Gianni Santamaria, Avvenire, 4 aprile 2013, p. 7, Primo piano).","Tipo: Prestito / Inglese, Formanti: International (inglese), security (inglese), assistance (inglese), force ENG (inglese)"
Isee,sost,Acronimo di Indicatore di situazione economica equivalente.,"Il ministro del welfare [Maurizio Sacconi] ha annunciato che sarà rivista l’Isee e sarà creato un casellario delle famiglie. (Federica Cavadini, Corriere della sera, 9 novembre 2010, p. 1, Prima pagina). ** D'ora in poi bisognerà fare attenzione a presentare il modello Isee per chiedere di non pagare la retta per i figli (o qualsiasi altra agevolazione). Il rischio non è più che la prestazione venga negata, ma che scatti un pesante accertamento. Con multe salate. (Filippo Caleri, Tempo, 3 gennaio 2011, p. 3, Primo Piano). ** Le banche e Poste italiane, dal mese di giugno, offriranno il conto di tipo A, riservato a coloro che hanno un Isee inferiore ai 7.500 euro e quello di tipo B, pensato invece per chi ha reddito da pensione fino a 1.500 euro mensili. (Luca Cifoni, Mattino, 25 aprile 2012, p. 2, Primo Piano). ** [tit.] «Nuovo Isee più equo e selettivo ma nessuna stretta per il welfare» [testo] La revisione delle modalità di calcolo dell'Isee, l'indicatore della situazione economica equivalente richiesto alle famiglie per regolarne l'accesso a prestazioni socio-assistenziali di carattere universale, ma per le quali si richiede una verifica della condizione economica del beneficiario, non cambierà il volto del welfare italiano. Dall'anno prossimo saranno però più selettivi (e più equi) i parametri reddituali e patrimoniali necessari per ottenere sussidi statali o le agevolazioni e per determinare la graduazione delle tariffe dei servizi sociali di Regioni e Comuni. (Sole 24 Ore, 16 luglio 2012, p. 5, Il fisco e la crisi). ** Ieri il Consiglio dei ministri ha approvato il nuovo Isee, l’indicatore che dà il semaforo verde o rosso per l’accesso a gran parte delle prestazioni del welfare. Anche se sono previste maggiori detrazioni per le famiglie numerose (dai tre figli in su), e la possibilità di aggiornare in corso d’anno l’indicatore in caso di perdita superiore al 25% del reddito (disoccupazione, ecc.), di fatto i nuovi parametri rappresentano un giro di vite. Perché si abbassano alcune franchigie e perché tutti i redditi fiscalmente esenti, finora fuori dall’indicatore, adesso ne faranno parte. (Giusy Franzese, Messaggero, 4 dicembre 2013, p. 3, Primo Piano). ** La sigla era certamente astrusa, ma ormai quasi tutte le famiglie italiane sanno bene che cosa sia l’Isee -- ovvero l’«Indicatore di situazione economica equivalente». È uno strumento che dovrebbe misurare la ricchezza del proprio nucleo familiare, per l’uso di servizi pubblici di varia natura. (Francesco Belletti, Avvenire, 3 marzo 2016, p. 2, Idee).","Tipo: Acronimo, Formanti: indicatore, situazione, economico, equivalente"
islamico-fondamentalista,loc agg,Del fondamentalismo islamico.,"[Yuval Noah] Harari è del tutto imparziale nella sua trattazione: le cose sarebbero potute andare diversamente, dice, saremmo potuti diventare una società comunista, nazista, islamico-fondamentalista o magari zoroastriana, ma storicamente non è avvenuto. Ha prevalso la fede in ideali diversi: libertà, uguaglianza, fratellanza. (Paolo Giordano, Corriere della sera, 15 novembre 2015, p. 1, Prima pagina).","Tipo: Composizione / Aggettivo+aggettivo, Formanti: islamico, fondamentalista"
islamocristiano,agg,Relativo all’islam e al cristianesimo.,"La nostra debolezza l'ha descritta in modo impeccabile monsignor Giuseppe Bernardini, vescovo di Smirne, quando il 13 ottobre 1999, ha raccontato che «durante un incontro ufficiale sul dialogo islamo-cristiano, un autorevole personaggio musulmano, rivolgendosi ai partecipanti cristiani, disse a un certo punto con calma e sicurezza: «Grazie alle vostre leggi democratiche vi invaderemo; grazie alle nostre leggi religiose vi domineremo». (Magdi Cristiano Allam, Giornale, 9 marzo 2015, p. 1, Prima pagina).","Tipo: Confissazione / Prefissoide, Formanti: islamo-, cristiano"
islamofascismo,sost,Espressione del fondamentalismo islamico che pratica la violenza terroristica.,"David Horowitz ha lanciato nelle università americane una campagna per la consapevolezza contro l’islamo-fascismo. (Foglio, 25 ottobre 2007, p. 1, Prima pagina). ** L’assimilazione di Al Baghdadi a Hitler può essere fatta risalire, nella discussione attuale post 11 settembre, a Christopher Hitchens che, riferendosi a Bin Laden e ai musulmani radicali, inventò il termine «islamofascismo». Fu più sottile Paul Berman, secondo il quale il movimento islamista sarebbe un ibrido: il califfato islamico, osservò, affianca una lettura apocalittica dell’Islam con una burocrazia da stato di polizia che ha poco a che fare con le tradizioni ottomane del lontano passato, ma deve molto al partito Baath, basato sul modello sovietico; il concetto islamista della cospirazione demoniaca degli ebrei invece è un’eredità nazista. (Paolo Mieli, Corriere della sera, 24 marzo 2016, p. 1, Prima pagina).","Tipo: Adattamento, Formanti: islamo-, fascismo"
islamofascista,sost,Chi o che appartiene al fondamentalismo islamico che pratica la violenza terroristica.,"Desidero sottolineare, insomma, che ogni velleità di presentare l'elezione di Mohammed Morsi come il segno, in un modo o in un altro, di una «avanzata democratica» o di un «progresso», sarebbe sconveniente o odiosa. Nel migliore dei casi, è la riproposizione del patto stretto, sotto [Hosni] Mubarak, fra le due forze che, da decenni, assoggettavano l'Egitto e, nel peggiore, il trionfo di una linea «islamo-fascista» che il neopresidente ha tenuto a riaffermare, qualche ora prima dell'annuncio ufficiale della sua vittoria, dando un'intervista all'agenzia iraniana Fars, in cui prometteva un nuovo «equilibrio strategico regionale»; cioè, per parlare chiaro, l'instaurazione di un asse con l'Iran e Hamas. (Bernard-Henri Lév, trad. di Daniela Maggioni, Corriere della sera, 27 giugno 2012, p. 16, Esteri).","Tipo: Adattamento, Formanti: islamo-, fascista"
islamofilo,sost,Sostenitore e fautore dell'islam.,"I sei ricercatori sottolineano la differenza tra la critica dell'Islam, cui si dicono favorevoli, e il ben diverso oggetto della loro denuncia, ovvero la costruzione artificiale ed estremista di un nemico da odiare. Tuttavia i sei si contraddicono quando, nel loro rapporto, minimizzano i problemi posti dall'Islam, a cominciare dalla compatibilità tra la Sharia e il diritto comune. Denunciando l'estremismo degli islamofobi essi in fondo abbracciano l'estremismo degli islamofili. (Marco Ventura, Corriere della sera, 29 agosto 2011, p. 40, Idee & opinioni). ** «Gli islamofili targati Pd e Cinque Stelle vorrebbero che le moschee potessero proliferare dovunque senza regole -- ha replicato il capogruppo del Carroccio al Pirellone, Massimiliano Romeo --. Noi invece vogliamo limitarne la realizzazione, per mezzo di qualche semplice regola urbanistica, a tutela del territorio e dei cittadini che lo abitano». (D.Re, Avvenire, 27 gennaio 2015, Cronaca di Milano, p. 1).","Tipo: Confissazione / Prefissoide/suffissoide, Formanti: islamo-, -filo"
islamofobia,sost,Avversione pregiudiziale nei confronti della cultura islamica.,"L’atto di accusa a Bruxelles è condiviso da Renato Farina (Pdl), per il quale «l’Europa che condanna l’islamofobia, e fa bene, tace invece sulla cristianofobia»; (Eugenio Fatigante, Avvenire, 2 gennaio 2011, p. 4, Primo piano). ** «Non sono cristiano, ma ho sempre detto che [Joseph] Ratzinger era un intellettuale, un filosofo, un uomo capace di un dialogo di alto livello. Citare Manuele II Paleologo nel famoso discorso di Ratisbona significava iscrivere il dibattitto contemporaneo sull'islam nella configurazione teologica della nostra epoca. Era molto interessante, ma non facile, e i media l'hanno subito accusato di islamofobia. Alla fine ha rinunciato, si è reso conto che era impossibile lottare contro l'impostazione mediatica dell'ordine del giorno. Quest'uomo voleva dirigere la Chiesa come un intellettuale, ma è stato costretto ad ammettere che non era possibile. Per fare l'intellettuale bisognava fare quello che ha fatto, ritirarsi, ritrovare i libri, l'esegesi, l'ermeneutica» [Michel Onfray intervistato da Francesca Pierantozzi]. (Messaggero, 26 febbraio 2013, p. 27, Primo Piano). ** Per degli articoli («L'Islam ci assedia, abbiamo il dovere di difendere la nostra cultura», «L'Occidente impari dall'Egitto: con l'Islam non c'è democrazia»), molto simili a editoriali che si leggono in questi giorni, dopo la strage di Parigi, anche su organi di stampa fino a ieri attentissimi a trattare coi guanti bianchi la questione Islam per non sembrare intolleranti, Magdi Cristiano Allam è stato processato dal «Consiglio di disciplina nazionale» (già il nome è tutto un programma) dell'Ordine dei giornalisti, che è arrivato a inventare un reato, la «islamofobia», per raddrizzare i giornalisti troppo critici con l'Islam. (Paolo Bracalini, Giornale, 11 gennaio 2015, p. 10, Il Fatto).","Tipo: Confissazione / Suffissoide, Formanti: Islam, -fobia"
islamofobico,agg,Derivato da ostilità pregiudiziale nei confronti dell’islam.,"La supposta crisi del multiculturalismo riguarda quindi per lo più i rapporti «complessi» tra arabi musulmani e occidentali. Questi rapporti non sono mai stati facili, come dimostrano vari episodi di intolleranza dal caso Rushdie in poi [...], ma sono sicuramente peggiorati dopo il settembre 2001, la parabola di Al Qaeda, gli attentati che si sono succeduti (Londra, Madrid) e l'ondata islamofobica che li ha seguiti in mezza Europa. (Sebastiano Maffettone, Corriere della sera, 24 luglio 2011, p. 32, Idee & opinioni).","Tipo: Suffissazione / Denominale, Formanti: islamofobia, -ico"
isola ecologica,loc nom,Area attrezzata per la raccolta differenziata di rifiuti di ogni tipo.,"[tit.] L’isola ecologica funziona [testo] Non solo vandalismo e discariche abusive. I civitavecchiesi mettono in mostra ancora una volta la loro anima civile e partecipano in massa all’Isola Ecologica organizzata da Città Pulita srl (ex Etruria Servizi) in collaborazione con l’Ufficio Ambiente di Civitavecchia. (Vin. Bis., Tempo, 30 marzo 2011, Litorale, p. 13). ** In ballo, dopo la cacciata della vecchia ditta e l'affidamento momentaneo a una nuova, c'è il nuovo appalto da 50 milioni, che a regime potrebbe presentare una quarantina di esuberi sui 120 netturbini in organico; c'è un'isola ecologica dapprima pensata in uno spazio privato (a quasi 150mila euro d'affitto l'anno) e adesso prevista in terreni comunali; (Mario Barresi, Sicilia, 4 aprile 2015, p. 5, Il Fatto). ** Perché in quei giorni tutti i candidati, senza eccezioni, hanno assicurato di avere grandi idee e soluzioni per ripulire Roma bene e in tempi rapidi? In realtà, dalla propaganda primaverile emergevano [...] più o meno le stesse proposte da parte di tutti: incrementare la raccolta differenziata, aumentare il numero delle isole ecologiche, trattare la spazzatura che la città produce senza dover pagare per smaltirla, chiudere il ciclo dei rifiuti così da trasformarli da problema in risorsa. Perfetto. (Danilo Paolini, Avvenire, 1 agosto 2016, p. 2, Idee).","Tipo: Polirematica / Nome+aggettivo, Formanti: isola, ecologico"
israelopalestinese,agg,Che coinvolge i governi e le popolazioni israeliana e palestinese.,"Sia dunque di stimolo alla nostra politica e ai nostri media lo sforzo di «Quest» verso una diversa percezione della storia israelo-palestinese. Soprattutto in questa Europa che pare averne più bisogno che mai. (Stefano Jesurum, Corriere della sera, 6 aprile 2012, p. 47, Cultura). ** C’è una gran confusione nella mente di molte persone sul conflitto israelo-palestinese, i diritti dei popoli e il diritto di autodifesa. Quando tutti questi temi si mischiano con la cronaca nera e perfino lo sport, allora siamo al cortocircuito e vuol dire che è giunto il momento di tornare a fissare un paio di punti chiave. (Mario Sechi, Tempo, 23 novembre 2012, p. 1, Prima pagina). ** Il Pontefice ha ripetuto più volte appelli per la ricerca di «soluzioni» per la sanguinosa guerra nell'«amata» Siria e per il conflitto israelo-palestinese: (Unione Sarda, 25 maggio 2014, p. 15, Mondo). ** Amos Oz è ben cosciente che il conflitto israelo-palestinese è uno scontro fra due vittime: «Due vittime dello stesso oppressore, l’Europa». Quell’Europa che ha nei secoli perseguitato gli ebrei per poi giungere alla soluzione finale è la stessa Europa che ha colonizzato il mondo arabo, sfruttandolo e calpestandone la cultura. Quell’Europa da cui i genitori di Oz [...] dovettero fuggire nel 1939. (Roberto Righetto, Avvenire, 19 gennaio 2017, p. 3, Idee).","Tipo: Confissazione / Prefissoide, Formanti: israelo-, palestinese"
issue,sost,"Punto, problema, questione.","Il consigliere di Romney Ed Gillespie è uno dei pochi ad aver dichiarato pubblicamente che «il matrimonio omosessuale diventerà un tema fondamentale della campagna elettorale»; per il resto si naviga a vista su una «issue» sulla quale il Gop è spaccato anche lungo una linea generazionale. (Mattia Ferraresi, Foglio, 15 maggio 2012, p. 3). ** nella politica tecnicizzata conta «ciò che è necessario», non «ciò che giusto». Non esistono veri fini, ma solo «pacchetti di issues» legati a procedure che non hanno necessità di obbedire a criteri di valutazione «politica» da parte degli elettori. (Carlo Buttaroni, Unità, 28 aprile 2014, p. 11, L'osservatorio). ** La dialettica tra forze di massa ruotava più di adesso su ciò che gli anglosassoni chiamano issue, questioni, problemi: riforma della sanità, equo canone su case, euromissili, leggi. (Maurizio Caprara, Corriere della sera, 25 febbraio 2017, p. 34, Analisi & commenti).","Tipo: Prestito / Inglese, Formanti: issue (inglese)"
Italexit,sost,L'uscita dell'Italia dall'area dell'Euro.,"[Daniel] Gross stima che almeno lo 0,80% nell’aumento dello spread sui titoli italiani, al costo per il contribuente di tre miliardi in più ogni anno, è dovuto al timore di Italexit (altrettanto ai timori sulla tenuta dei conti). (Federico Fubini, Corriere della sera, 31 agosto 2018, p. 1, Prima pagina).","Tipo: Prestito / Inglese, Formanti: Italy (inglese), exit (inglese)"
italianese,sost,(Iron.) La lingua italiana influenzata da elementi lessicali e costrutti sintattici penetrati dall'inglese.,"La programmatrice partorita dalla fantasia di Stieg Larsson, che atterrerà nei nostri cinema il 29 maggio, ha un software che le consente di entrare -- «ownare» nell'italianese degli addetti ai lavori -- nei computer di tutto il mondo. Nessun firewall è in grado di resisterle. (Riccardo Staglianò, Repubblica, 24 maggio 2009, p. 33, Domenicale).","Tipo: Parola macedonia, Formanti: italiano, inglese"
ittiturismo,sost,"Il turismo della pesca, a contatto con i pescatori e il loro ambiente.","Grazie ai fondi europei sta per aprirsi una nuova stagione per la pesca pugliese. Entro la fine di giugno, sarà possibile aderire alla misura «4.13» del Por (Piano operativo regionale) per incentivare, tramite pagamenti compensativi, la riconversione e la diversificazione della pesca verso attività al di fuori del settore e in particolare verso il «pesca-turismo» e l'«ittioturismo». (Ilaria Ficarella, Repubblica, 3 giugno 2003, Bari, p. VII). ** «Un mio amico sta aprendo un bed & breakfast a Cesenatico e così gli ho proposto di creare un ittiturismo, l'agriturismo a base di pesce -- confida [Davide] Sanulli --. Lui ci mette il letto e la colazione, io il mare, la barca e il pesce da me cucinato. Speriamo bene». (Beppe Persichella, Repubblica, 8 agosto 2010, Bologna, p. X). ** Pescaturismo ed ittiturismo: a Caorle i «primi passi» delle due attività, dopo l’approvazione, lo scorso agosto, della nuova legge regionale in materia. […] «Pescaturismo e ittiturismo sono segmenti che si collegano direttamente a quanti oggi lavorano in un settore in crisi profonda, quello della pesca - ha ricordato Manzato - che possono dedicarsi ad una attività collaterale che rappresenterebbe non solo una fonte complementare di reddito ma anche un’occasione per alleggerire lo sforzo di pesca sul nostro mare». (Riccardo Coppo, Gazzettino, 8 ottobre 2012, p. XIV, Portogruaro).","Tipo: Confissazione / Prefissoide, Formanti: itti-, turismo"
jihadismo,sost,"Il movimento fondamentalista e integralista musulmano che propugna la guerra santa contro gli infedeli, anche con azioni terroristiche.","Dai primi anni 90, [Ayman al] Zawahiri diventò un capo del jihadismo egiziano, ordinando di far fuori alti ufficiali e ministri del Cairo. (Fausto Biloslavo, Foglio, 9 giugno 2006, p. I). ** sono giovani qualunque, un volto anonimo nella massa, capaci di sfruttare appieno le opportunità che la permeabilità delle grandi democrazie di intonazione popperiana sa offrire (a cominciare dall’uso sfrontatamente plateale dei social network, dove esaltano senza nascondersi i loro sogni nichilisti), mescolandole al fanatismo che nella corrente salafita trova una saldatura perfetta con l’al-Qaeda delle origini e il jihadismo odierno, quello che infiamma il Maghreb e l’Africa subsahariana e avvolge nel cupo presagio di una stagione di sangue un arco che va dal Marocco all’Iraq, dalla Mauritania alla Somalia. (Giorgio Ferrari, Avvenire, 20 aprile 2013, p. 1, Prima pagina). ** In tutto il discorso, durato quasi un’ora, Hollande ha citato il jihadismo ma non ha mai pronunciato le parole islam, o islamismo radicale, o terrorismo islamico, limitandosi a ricordare che venerdì sera «francesi hanno ucciso altri francesi». (Stefano Montefiori, Corriere della sera, 17 novembre 2015, p. 1, Prima pagina). ** In realtà, come abbiamo visto, e come la storia dell'ultimo quarantennio abbondante dimostra, il nemico principale di Usa e alleati non è il jihadismo bensì la Russia e la capacità di questo Paese di influire sulla transizione a un sistema multipolare di relazioni internazionali. (Paolo Borgognone, Verità, 14 ottobre 2016, p. 14).","Tipo: Suffissazione / Denominale, Formanti: jihad (arabo), -ismo"
jihadista,sost,"Chi aderisce alla jihad islamica, la guerra santa contro gli infedeli; a essa relativo.","Ad Aleppo noi abbiamo settemila combattenti. Di questi 150 vengono dall’estero, da Paesi come la Libia e l’Arabia Saudita, oltre ad alcune unità, che non arriveranno alla decina, di quelli che non sono neanche arabi. Noi siamo sicuri -- afferma [George] Sabra per anni nelle prigioni del regime perchè dissidente -- che come sono venuti così se ne andranno quando la guerra sarà finita. Siamo sereni al riguardo, perché al Qaida o i jihadisti non hanno alcun radicamento nella nostra società, tra i musulmani della Siria». (Fra. Pug., Tempo, 23 settembre 2012, p. 11, Primo Piano). ** Le immagini dei corpi bruciati, mutilati, abbandonati in strada, a Baniyas e Bayda, nei giorni scorsi, sono dappertutto: impossibile non vederle. Nessuno però dice più «basta». Né la comunità internazionale né l'opinione pubblica. Un motivo è l'incertezza legata all'impossibilità di appurare i fatti e le responsabilità. Un altro è la diffidenza nei confronti di interventi militari costosi e incapaci di risolvere davvero le crisi. Un terzo è la paura del rafforzarsi dei jihadisti nel Paese e nella regione. (Viviana Mazza, Corriere della sera, 5 maggio 2013, p. 1, Prima pagina). ** Si è creata nel sud un area di nessuno di cui beneficiano soprattutto jihadisti, milizie estremiste, trafficanti di ogni genere di commerci. Si rischia insomma una pericolosa saldatura, attraverso la Libia, di aree di instabilità, che partono dal Corno d’Africa (Somalia innanzitutto) a oriente fino al Mali e al Nord Nigeria a Occidente. (Riccardo Redaelli, Avvenire, 20 maggio 2014, p. 7, Primo piano). ** Secondo Charlie Winter, che ha tradotto il testo, il documento non era destinato a interlocutori occidentali, non si propone di intimidire, ma piuttosto è inteso per fare proselitismo, per convincere altri jihadisti a unirsi alla «missione» dello Stato Islamico, un documento di propaganda che vuole convincere che la Libia è il territorio ideale per jihadisti militanti. (Isabella Villa, Secolo XIX, 19 febbraio 2015, p. 3, Primo piano).","Tipo: Suffissazione / Denominale, Formanti: jihad (arabo), -ista"
joypad,sost,Dispositivo elettronico per il puntamento di un'area dello schermo.,"Forse, considerando che l'alternativa era immergersi nell'appassionante testa a testa di exit poll raccontato da La7, viene da dire che un Milan-Fiorentina a colpi di joypad era da considerarsi legittima difesa. (Marco Zucchetti, Giornale, 5 giugno 2015, p. 10, Interni).","Tipo: Prestito / Inglese, Formanti: joy (inglese), pad (inglese)"
juancarlismo,sost,"Il favore e la considerazione dei quali gode Juan Carlos di Borbone, proclamato re di Spagna il 22 novembre 1975.","Gli Windsor, i Borbone di Spagna (con l'analisi sul juancarlismo), le monarchie nordiche, il Principato di Monaco e le altre enclave d'Europa. «Questo volume [«Dio salvi le regine» di Enrica Roddolo] può parlare a un ampio spettro di lettori, che siano repubblicani o monarchici -- conclude Daniel Franklin, executive editor dell'Economist, che ne ha curato la prefazione -- interessati ai drammi umani o all'affresco dell'Europa, nella sua varietà e nei suoi cambiamenti». (Marisa Fumagalli, Corriere della sera, 17 novembre 2009, p. 41, Cultura). ** Le amanti (troppe) e i safari (troppo lussuosi in tempi di recessione) hanno incrinato il «juancarlismo» nazionale. (Andrea Nicastro, Corriere della sera, 25 marzo 2013, p. 15, Esteri).","Tipo: Suffissazione / Denominale, Formanti: Juan Carlos (spagnolo), -ismo"
Kakuro,sost,Rompicapo matematico di provenienza giapponese.,"i compiti delle vacanze sono il quiz dell' estate. «La pedanteria dei compiti è dannosa perché non permette di interrompere il legame con la scuola», tuonano i medici. «Le dinamiche di apprendimento non vanno mai in vacanza», ribattono gli educatori. Mamme e papà si guardano perplessi. Nemmeno le soluzioni del Kakuro sono così cervellotiche. (Armando Stella, Corriere della sera, 16 giugno 2006, p. 8, Cronache).","Tipo: Prestito / Giapponese, Formanti: kakuro (giapponese)"
kale borroka,loc nom,"Violenza di strada; vandalismo perpetrato in clima di guerriglia urbana, originario dei Paesi Baschi.","Il ritorno a episodi di «kale borroka», la guerriglia urbana provocata da giovani radicali nelle città basche, e l'inquietante comunicato dei tre incappucciati hanno creato nuovo imbarazzo al governo spagnolo, a quello basco e a tutti i fautori del dialogo, dando fiato allo scetticismo dell'opposizione del Partito popolare e di alcune organizzazioni delle vittime del terrorismo. (Alessandro Oppes, Repubblica, 25 settembre 2006, p. 22, Politica estera). ** Come tutti gli ultimi capi, politici o militari dell'Eta, arrestati nel Paese Basco francese anche Iratxe Sorzabal proviene dalle fila della «Kale borroka» (in Euskera, «guerriglia urbana») e dagli scontri di piazza dei giovani indipendentisti con la polizia autonoma basca. (Omero Ciai, Repubblica, 22 ottobre 2009, p. 21, Politica estera).","Tipo: Prestito / Basco, Formanti: kale (basco), borroka (basco)"
kebabbaro,sost,Venditore di kebab.,"La cosa più importante resta una: che si parli di una grande catena di ristorazione internazionale, di un «kebabbaro» o di un pizzaiolo, se questi si limitano a fare ordinazioni da distributori che smerciano sempre la stessa cosa in tutta Italia, e magari anche in Europa, non stiamo parlando di vera economia locale. (Carlo Petrini, Repubblica, 20 ottobre 2011, p. 37, R2). ** Le metropoli sono difficili da approcciare per il leghismo, con i professionisti non è iniziato mai un vero dialogo, i consulenti a partita Iva alle comunali hanno preferito [Giuliano] Pisapia e così in città la Lega si accontenta di sedere su uno strapuntino. Passa il tempo con qualche tirata contro i kebabari e poco di più. (Dario Di Vico, Corriere della sera, 6 aprile 2012, p. 10, Primo Piano). ** Certo, c'è kebab e kebab anche nella qualità. Per questo, cercate i kebabari che non arrostiscono semplicemente i cilindroni confezionati dall'industria (tedesca in primis), truccando la carne con ketchup e patatine -- contaminazione con il fast food american-style -- ma scelgono le carni e preparano le salse. (Licia Granello, Repubblica, 14 aprile 2013, p. 36, La Domenica).","Tipo: Suffissazione / Denominale, Formanti: kebab (arabo), -aro"
kebabberia,sost,Rivendita di kebab.,"il kebab è ormai diventato un protagonista dello street food, il cibo da strada e risulta «sempre più gradito agli italiani» . E in effetti basta osservare con attenzione le kebaberie presenti in tutte le città d’Italia -- a Milano la stima è di 200 negozi e potrebbe nascere addirittura un Assokebab -- per constatare come ormai contino su una clientela mista composta da italiani e da stranieri. (Dario Di Vico, Corriere della sera, 22 maggio 2011, p. 30, Idee & opinioni).","Tipo: Suffissazione / Denominale, Formanti: kebab (arabo), -eria 1 [Suffisso che forma sostantivi indicanti negozi, laboratori, luoghi di vendita, locali pubblici o servizi commerciali.]"
kibbutzistico,agg,"Relativo ai kibbutz, agli insediamenti agricoli collettivi.","L’aumento delle entrate porta ad un salto nel tenore di vita: le case diventano più grandi, arrivano telefono e televisore e poi anche le auto (di proprietà del kibbutz ma ad uso dei singoli). Alla crisi ideologica strisciante si somma la crisi economica della metà degli anni Ottanta. L’inflazione raggiunge il 400 per cento e determina enormi debiti per il movimento kibbutzistico. Per salvare questa istituzione dalla bancarotta deve intervenire il governo che impone agli istituti di credito più esposti una moratoria. Nessun kibbutz fallisce ma il trauma è enorme. (Gian Luca Mazzini, Avvenire, 15 giugno 2008, p. 18, Agorà).","Tipo: Suffissazione / Denominale, Formanti: kibbutz (ebraico), -istico"
kidult,sost,Bambino adulto; bambino educato a vivere da adulto; adulto che non vuole assumersi fino in fondo le proprie responsabilità; genere letterario che si rivolge a lettori giovani e adulti.,"Ormai tutte le famiglie, dall'America alla Spagna e persino alla Svezia Paese modello, sono costrette a fare i conti con i boomerang kids, i figli che sconvolgono il tran tran familiare con la forza di un contraccolpo imprevisto, di nuovo in famiglia dopo aver spiccato il volo per studiare, lavorare, persino sposarsi. Il neologismo globale li ha rinominati Kidults, crasi fra kids, ragazzi, e adults, adulti, costretti dagli eventi in una sorta di limbo sospesi fra l'ebbrezza di un'età adulta che hanno brevemente assaporato, e il ritorno coatto all'infanzia a causa di una situazione economica che penalizza tutti. (Maria Luisa Agnese, Corriere della sera, 27 febbraio 2010, p. 35, Cultura).","Tipo: Prestito / Inglese, Formanti: kid (inglese), adult (inglese)"
killerare,verb,"Assassinare; in senso figurato, privare della ragion d'essere, svuotare di significato e di valore.","Infine, la pressione del governo sull'Ordine dei giornalisti, perché il disegno di legge impone al pubblico ministero di informare «immediatamente» l'Ordine su chi ha violato il decreto di pubblicazione, e in più prevede la sospensione dall'esercizio della professione fino a tre mesi. Il quadro è chiaro. Con il risultato che gli indagati potranno fare dichiarazioni sulle inchieste a cui sono sottoposti e i giornalisti non potranno replicare, non conoscendo gli atti. E con il rischio che nel divieto di trasparenza e nel silenzio di Stato si gonfi fuori da ogni responsabilità istituzionale una bolla di voci sulle indagini, di allusioni e di sospetti che potranno essere usati a piacimento e fuori da ogni controllo di legittimità: anche come arma politica, e soprattutto da chi controlla i mezzi d'informazione e ha già dimostrato ampiamente e con successo di saper killerare con false notizie i suoi critici. (Ezio Mauro, Repubblica, 19 maggio 2010, p. 1, Prima pagina).","Tipo: Suffissazione / Denominale, Formanti: killer (inglese), -are 1 [Suffisso verbale]"
killer seriale,loc nom,"Pluriomicida che agisce sempre con le stesse modalità, compiendo crimini spinto da pulsioni psicopatologiche.","Alla fine il killer vero, forse, si stufò, perché dopo il '74 smise di mandare lettere. E probabilmente d'uccidere. Anche se di epigoni, nell'America esuberante di killer seriali, ne aveva spronati parecchi. (Bruno Ventavoli, Stampa, 1 maggio 2009, p. 19, Cronache Italiane).","Tipo: Composizione, Formanti: killer (inglese), seriale"
kill-pill,loc nom,Farmaco anticoncezionale che inibisce la fecondazione dell'ovulo e il concepimento.,"L'Udc di [Pier Ferdinando] Casini, pronto a scendere nell'agone elettorale, prende due piccioni con una fava. Coglie al volo la pubblicazione dei dati che indicano il Piemonte come la Regione che ha acquistato più confezioni di pillola abortiva Ru 486 e attacca sia quella che definisce «la kill pill» sia il governatore [Roberto] Cota che aveva promesso di rinchiuderla in magazzino «e lì farla marcire». (Sara Strippoli, Repubblica, 16 marzo 2011, Torino, p. IX).","Tipo: Prestito / Inglese, Formanti: kill (inglese), pill (inglese)"
kingmaker,sost,"Artefice del successo di altri, grande elettore, manovratore.","il Tea Party, che doveva essere il «king maker» di questa nomination repubblicana, vede invece progressivamente scemare la propria influenza. Ma l'assenza di un candidato accettabile dietro al quale far trincea non spiega tutto. (Paolo Valentino, Corriere della sera, 17 gennaio 2012, p. 23, Esteri). ** L’ex sindaco di Milano, che sta lavorando alacremente alla nascita di «un campo progressista» che dovrebbe allearsi con il Pd alle prossime elezioni politiche, ha fatto sapere a più di uno dei suoi interlocutori che non è sua intenzione scendere direttamente in campo. [Giuliano] Pisapia preferisce il ruolo di «king maker». (Maria Teresa Meli, Corriere della sera, 29 dicembre 2016, p. 6, Primo piano).","Tipo: Prestito / Inglese, Formanti: king (inglese), maker (inglese)"
kiss-in,loc nom,Manifestazione di protesta collettiva durante la quale numerose coppie si baciano simultaneamente.,"L'idea del kiss-in ha già fatto il giro d'Italia raccogliendo adesione da ogni parte. Ma c'è chi si attende anche una risposta politica adeguata. L'Arci Gay chiede l'intervento del ministro per le Pari opportunità, Mara Carfagna: «Ci aspettiamo dal ministro un invito agli amministratori locali a moderare i toni e ad impegnarsi per fermare l'ondata di omofobia nel nostro Paese». (Nicola Pellicani, Repubblica, 22 luglio 2010, p. 22, Cronaca).","Tipo: Prestito / Inglese, Formanti: kiss (to) (inglese), in ENG (inglese)"
kitesurf,sost,Surf trainato da aquiloni.,"Secondo la Guardia costiera, le condizioni del mare e del vento durante tutta la parte centrale della giornata avrebbero dovuto sconsigliare le uscite con mezzi non sempre facili da governare quali i kitesurf. (Massimo Picone, Stampa, 17 dicembre 2011, Savona, p. 56). ** [tit.] Fuga dal Palazzo / Le vacanze dei politici tra kitesurf e conserve [testo] […] Andrea Mascaretti farà kitesurf sul lago di Como, mare e paracadute a Bellaria e poi dovrebbe volare ad Haiti in missione umanitaria. (Chiara Campo, Giornale, 10 agosto 2015, Milano Cronaca, p. 3).","Tipo: Prestito / Inglese, Formanti: kite (inglese), surf (inglese)"
knowledge worker,loc nom,"Lavoratore intellettuale, della conoscenza: chi mette a profitto conoscenze teoriche e specialistiche, spesso con contratti di collaborazione o a termine, specialmente nel mercato editoriale, dell'economia e delle tecnologie dell'informazione.","il contratto riguarderebbe non solo le professioni ordinistiche ma anche quelle non regolamentate, i tanti knowledge worker, i lavoratori della conoscenza che compongono il terziario avanzato. (Dario Di Vico, Corriere della sera, 22 febbraio 2011, p. 19).","Tipo: Prestito / Inglese, Formanti: knowledge (inglese), worker (inglese)"
laico devoto,loc nom,"Chi, pur dichiarandosi laico, si preoccupa di tutelare e difendere tradizioni e contenuti di una fede religiosa.","Lei ha condiviso la linea del governo sul caso Eluana? «Guardi, io non sono credente. Non sono un laico anticlericale, ma neppure un laico devoto. Sono contrario al divieto di diagnosi preimpianto sull'embrione, sulle staminali la penso come [Barack] Obama, rispetto ma non condivido le idee del Papa sul condom. Credo che [Piergiorgio] Welby avesse il diritto di staccare la spina, come dovrebbe averlo chi non è cosciente ma ha manifestato in passato una volontà chiara. Ma su Eluana [Englaro] sono stato del tutto d'accordo con il governo. Non si può far morire una persona di fame e di sete, com'è toccato a Terry Schiavo» [Fabrizio Cicchitto intervistato da Aldo Cazzullo]. (Corriere della sera, 25 marzo 2009, p. 9, Politica).","Tipo: Composizione / Nome+aggettivo, Formanti: laico, devoto"
larghe convergenze,loc nom,"In politica, accordi grazie ai quali possono convergere posizioni diverse, anche opposte tra loro.","tutto era cominciato due anni fa quando -- intervistato dalla «Stampa» -- Pierferdinando Casini propose «una Grande Coalizione», una specie di nuovo «comitato di liberazione nazionale» antiberlusconiano. Francesco Rutelli rilanciò con un «governo istituzionale se cade [Silvio] Berlusconi». E poi, sempre Rutelli, con un «governo delle larghe intese» e con un «esecutivo di larghe convergenze che faccia scelte coraggiose». (Mattia Feltri, Stampa, 5 agosto 2011, p. 9, Interno).","Tipo: Polirematica / Aggettivo+nome, Formanti: largo, convergenza"
larghe intese,loc nom,"In politica, accordi grazie ai quali possono realizzarsi intese su temi di grande rilievo, anche a partire da posizioni molto diverse.","Le «larghe intese» di Pier Ferdinando Casini sono diverse da quelle di Pier Luigi Bersani. E non solo perché il leader Udc rinuncia al veto anti-Berlusconi. (Claudio Sardo, Messaggero, 18 luglio 2010, p. 2, Primo Piano). ** Il Cavaliere sa che fino all’ultimo momento avrà la facoltà di dire di «no», così, nel frattempo, un po’ cincischia e forse aspetta che il governo Monti si impaludi da solo nella vischiosità di Palazzo ancora prima di nascere. «Larghe intese? Vediamo», è l’unica dichiarazione pubblica del premier. (Salvatore Merlo, Foglio, 11 novembre 2011, p. 1, Prima pagina). ** nel Pd sospettano che il Pdl possa ancora avere la tentazione di allearsi con la Lega e di «tenersi il Porcellum con qualche modifica», e tutti pur andando in questa direzione si chiedono se un sistema con logiche proporzionali non sia il modo per perpetuare l'esperienza dell'esecutivo Monti, ripetendo sì le larghe intese, ma con gli attuali ministri e il premier a dare le carte. (Paola Di Caro, Corriere della sera, 18 febbraio 2012, p. 13, Primo Piano). ** [tit.] Uno scontento stellare / [Giorgio] Napolitano vola a Berlino: spettro Grecia. Il Cav propone al Pd un patto sulle riforme costituzionali. Idea «larghe intese» (Avvenire, 26 febbraio 2013, p. 1, Prima pagina). ** se è vero che oggi [Beppe] Grillo è la principale se non l'unica alternativa al regime delle larghe intese è anche vero che [Matteo] Renzi -- complice la posizione altalenante di [Silvio] Berlusconi, che un po' è dentro il governo e un po' è fuori -- è l'unica alternativa alla dittatura grillina. (Claudio Cerasa, Unione Sarda, 25 maggio 2014, p. 2, Europee). ** «Intanto è necessario chiarire che — quando chiedo il sistema proporzionale — non lo chiedo affatto per fare le larghe intese. Io voglio vincere le prossime elezioni con il centrodestra, che mi auguro unito su un progetto liberale e riformatore. Dico però che l’Italia è troppo fragile per permettersi governi espressione di una minoranza di elettori, e nei quali il resto del Paese non si riconosce» [Silvio Berlusconi intervistato da Francesco Verderami]. (Corriere della sera, 15 gennaio 2017, p. 1, Prima pagina).","Tipo: Polirematica / Aggettivo+nome, Formanti: largo, intesa"
larussiano,sost,"Sostenitore di Ignazio La Russa, coordinatore del partito di Alleanza nazionale; tipico di Ignazio La Russa.","[Barbara] Ciabò e [Daniela] Santanchè, poi, appartengono proprio alla sua scuderia, all'ala larussiana del partito, che in Lombardia detta legge da almeno vent'anni. (Gianluca Roselli, Libero, 2 dicembre 2007, p. 6, Primo piano). ** al posto del dimissionario larussiano Giuseppe Catanzaro è stato eletto un altro uomo molto vicino al ministro della Difesa, Antonio Giordano, un manager d’azienda che già in passato venne chiamato a metter ordine al gruppo parlamentare di An: è considerato un duro che ha come stella polare i conti a posto. (Fabrizio dell'Orefice, Tempo, 29 ottobre 2010, p. 7, Primo Piano).","Tipo: Suffissazione / Denominale, Formanti: La Russa (Ignazio), -(i)ano"
laserato,agg,Che ha immagini stampate con tecnologia laser.,"Il classico gessato da business man per Fendi è laserato e intarsiato e perfino il montone reversibile può stare in una tasca. «Tutto fatto a mano e in Italia» puntualizza Silvia [Venturini Fendi]. (Daniela Fedi, Giornale, 20 gennaio 2015, p. 21, Attualità).","Tipo: Suffissazione / Denominale, Formanti: laser (inglese), -ato"
last-minute,loc nom,"Dell'ultimo minuto: relativo alla possibilità di effettuare un viaggio a basso costo, con un'offerta speciale disponibile soltanto poco prima di compiere il viaggio stesso, commisurata alle disponibilità invendute; relativo a tale possibilità; per estensione, che si organizza all'ultimo momento.","per dormire in zona meglio puntare sul più economico e non meno affascinante Draycott Hotel (26 Cadogan Gardens): tre case in stile edoardiano con pacchetti last minute on line. (Michela Proietti, Corriere della sera, 3 marzo 2012, p. 34, Viaggi). ** Preparata, quasi maniacale, ma pronta a imparare sempre qualcosa di nuovo e mettersi in gioco: quando dice «sì, subito» a una candidatura last minute mentre è dal medico a curarsi l'asma, ma anche quando impara la ricetta di un dolce dall'amico pasticciere della figlia e qualche minuto dopo lo inforna (il dolce, non l'amico…) per la cena di Natale in famiglia, che poi però diserta per passare la notte in tenda con le operaie e gli operai della Fiat. Giovanna Marano è così. (Mario Barresi, Sicilia, 6 ottobre 2012, p. 3, Il Fatto).","Tipo: Prestito / Inglese, Formanti: last (inglese), minute (inglese)"
last second,loc nom,"Offerta speciale riservata a chi compra biglietti o pacchetti turistici all’ultimo momento, scegliendo sulla base di ciò che resta disponibile, invenduto; a essa relativo.","Beati gli ultimi? Da qualche anno il «last second», formula magica per i ritardatari (per scelta o necessità) delle vacanze è un neologismo registrato anche dalla Treccani. Fenomeno sempre più diffuso, l'acquisto del viaggio a pochi giorni (e in alcuni casi addirittura 12 ore) dalla partenza è una roulette che può rivelarsi molto vantaggiosa. A patto di essere molto flessibili sia sulla meta sia sul «timing» della partenza. (Fabrizio Guglielmini, Corriere della sera, 25 luglio 2014, p. 24, Tempi liberi).","Tipo: Prestito / Inglese, Formanti: last (inglese), second (inglese)"
Lat,sost,Acronimo dell'ingl. Living apart together.,"Gli inglesi, come sempre di fronte a una nuova tendenza, le hanno già attribuito un nome: «lat», cioè le iniziali di «living apart together» («vivere insieme separati»). […] «Tra le coppie ""lat"" ci sono numerose madri che hanno la custodia dei loro figli -- spiega [Arnaud] Regnier -- ma dallo studio non è emerso chiaramente se questa indipendenza sia più spesso desiderata o subita». (Giornale, 17 gennaio 2010, p. 20, Cronache).","Tipo: Prestito / Inglese, Formanti: living (inglese), apart (inglese), together (inglese)"
lavoratore a progetto,loc nom,"Chi ha un rapporto di lavoro a tempo determinato, finalizzato al conseguimento di un obiettivo esplicitamente indicato nel contratto, indipendentemente dal numero di ore necessario.","Per quanto riguarda i contratti «atipici», nel 2011 il 63 per cento sono stati i classici tempi determinati, a cui si aggiunge un 15 per cento di lavoratori interinali, un 10 per cento di lavoratori «intermittenti», un 6 per cento di lavoratori a progetto e un 5 per cento di apprendisti, oltre ad un 1 per cento rappresentato da persone a partita Iva. (Stampa, 16 marzo 2012, Aosta, p. 48). ** Accanto alle categorie che pesano sulla collettività ci sono quelle ricche dal punto di vista pensionistico. O almeno ricche all'apparenza. Perchè a volte le cifre ingannano. È il caso dei lavoratori parasubordinati. Sono i famosi lavoratori a progetto o a programma, i precari spesso indicati come simbolo di nuove povertà. La gestione separata a cui fanno capo ha fatto segnare nel 2013 un saldo tra contributi e prestazioni in attivo per ben 6,7 miliardi. (a cura di Angelo Allegri, Giornale, 12 maggio 2015, p. 11, Interni).","Tipo: Polirematica / Nome+preposizione+nome, Formanti: lavoratore, progetto"
lavoratore a termine,loc nom,Chi ha un contratto di lavoro a tempo determinato.,"Il governo ha voluto fissare i paletti e definire i criteri per regolare l'accesso al lavoro dei giovani, e in qualche caso, meno giovani. Ma soprattutto per evitare quegli abusi e distorsioni che hanno portato al precariato di massa. Resta da vedere se nell'immediato l'intervento porterà ad una stabilizzazione dei tanti, troppi, lavoratori a termine, o a progetto o a partita Iva, che è l'obiettivo della riforma. Oppure se, perlomeno in un primo tempo, l'effetto sarà una chiusura delle opportunità di impiego, visto che le imprese non sembra stiano prendendo troppo bene l'intervento di riforma su questo terreno. (Stefania Tamburello, Corriere della sera, 23 marzo 2012, p. 10, Primo Piano).","Tipo: Composizione / Nome+preposizione+nome, Formanti: lavoratore, termine"
lavoratore atipico,loc nom,Lavoratore parasubordinato che rientra nella categoria previdenziale delle collaborazioni coordinate e continuative.,"Anche i giovani che non rientrano tra i soggetti che possiedono un contratto di lavoro a tempo indeterminato, definiti lavoratori atipici o precari, possono accedere al mondo dei mutui. Si tratta di mutui particolari, che vengono concessi solo ai giovani che non superano una determinata età (solitamente i 35 anni) e che forniscano documentazione atta a dimostrare che hanno svolto un lavoro per un periodo di tempo minimo. (Stampa, 28 novembre 2011, Cuneo, p. 77). ** Altri 60 milioni andranno al fondo per l’accesso al credito alle giovani coppie e ai lavoratori atipici. (Valentina Santarpia, Corriere della sera, 29 agosto 2013, p. 2, Primo Piano).","Tipo: Polirematica / Nome+aggettivo, Formanti: lavoratore, atipico"
lavoratore della conoscenza,loc nom,"Chi mette a profitto conoscenze teoriche e specialistiche, spesso con contratti di collaborazione, specialmente nel mercato editoriale, dell'economia e delle tecnologie dell'informazione.","I nostri giovani di oggi, quelli con la partita IVA, i lavoratori autonomi di seconda generazione, i Co.Co.Pro. e i lavoratori della conoscenza impiegati nel terziario avanzato hanno smesso di cercare una rappresentanza confederale. (Paolo Gurisatti, Gazzettino, 1 maggio 2012, p. 25, Lettere & Opinioni). ** Con i 1.600 ricercatori che a regime lavoreranno all’Human Technopole dell’area Expo di Milano si andrà a creare una delle più larghe concentrazioni di lavoratori della conoscenza in Italia. (Dario Di Vico, Corriere della sera, 6 settembre 2016, p. 28, Economia).","Tipo: Calco lessicale / Nome+preposizione+nome, Formanti: lavoratore, conoscenza"
lavoratore discontinuo,loc nom,"Chi lavora saltuariamente, spesso con contratti a tempo determinato.","simulando la pensione di un lavoratore discontinuo (10 anni in nero, 6 da parasubordinato e 22 di lavoro dipendente), si arriverebbe a un assegno pari al 59% dell'ultima retribuzione. Va detto, sottolinea lo studio, che si sta parlando di tassi di copertura al netto delle tasse e non al lordo, come si usa di solito. Ma quello che conta è il netto che entra nelle tasche del pensionato. (Enrico Marro, Corriere della sera, 9 ottobre 2011, p. 15, Primo Piano).","Tipo: Polirematica / Nome+aggettivo, Formanti: lavoratore, discontinuo"
lavoratore povero,loc nom,"Lavoratore che, con il proprio salario modesto, non riesce a superare la soglia di povertà.","I «lavoratori poveri», secondo una definizione dell’Ocse, rappresentano il 22% del totale negli Stati Uniti e i livelli non sono molto distanti da noi in Europa. (Paola Pica, Corriere della sera, 29 dicembre 2010, p. 31, Economia). ** Sono sempre più numerose famiglie e persone che non riescono ad arrivare a fine mese. Un problema che riguarda una fascia di popolazione in continuo aumento, tanto da essere battezzata con il nome di «working poors» (lavoratori poveri). Avere un lavoro infatti ormai non sempre è sufficiente a raggiungere un livello di vita dignitoso. (Ivana Gherbaz, Piccolo, 11 maggio 2012, p. 29). ** Sono centomila, pari a oltre 34 mila nuclei familiari, le persone in una situazione di povertà relativa, ma arrivano a 200 mila quelle a rischio di povertà o esclusione sociale, non dimenticando i disoccupati (oltre 40 mila nel 2014), i sotto-occupati, i «lavoratori poveri» e coloro che sono privi di reddito. (Messaggero Veneto, 21 febbraio 2015, p. 5). ** In uno dei documenti per il tema di «Diritto ed economia politica» c'è un chiaro riferimento all'Italia, al fatto che è uno dei Paesi dove sono cresciuti di più i lavoratori poveri. Un invito a guardarsi intorno, immaginare possibili soluzioni per superare le disuguaglianze. Certo con il massimo rispetto per i grandi economisti, da [David] Ricardo a [John Maynard] Keynes. Ma è già un passo avanti invitare i ragazzi a misurarsi su questioni non solo strettamente economiche, ma di equità sociale. (Nicola Saldutti, Corriere della sera, 19 giugno 2015, p. 25).","Tipo: Calco lessicale / Internazionalismo / Nome+aggettivo, Formanti: lavoratore, povero"
lavoratore socialmente utile,loc nom,"Chi svolge un lavoro di pubblica utilità sovvenzionato dallo Stato, il quale fornisce un impiego, generalmente temporaneo, agli iscritti nelle liste di disoccupazione.","C’è poi da capire il destino di 25 mila Lavoratori Socialmente Utili (Lsu) i cui stipendi sono coperti finanziariamente fino a marzo. (Messaggero, 17 febbraio 2014, p. 7, Primo Piano).","Tipo: Polirematica / Nome+avverbio + aggettivo, Formanti: lavoratore, socialmente, utile"
lavoro a chiamata,loc nom,"Rapporto di lavoro discontinuo o intermittente, che prevede un incentivo della remunerazione qualora il lavoratore sia immediatamente disponibile al momento della chiamata da parte del datore di lavoro.","[tit.] Il lavoro a chiamata anche negli ospedali [testo] Alberghi e ristoranti sono tra i principali fruitori del lavoro a chiamata, ma i settori interessati alla flessibilità che questo contratto consente sono molteplici e in continuo aumento. Un contratto ammesso anche nel comparto socio sanitario [...] che piace perché garantisce coperture previdenziali, assistenziali e assicurative, pur lasciando alle parti un ampio margine sui tempi di utilizzo. (Sole 24 Ore, 31 ottobre 2011, p. 52, Lavoro). ** «Se una piccola trattoria non potesse più utilizzare il lavoro a chiamata la domenica e potesse fare solo assunzioni a tempo indeterminato, finirebbe per rivolgersi al lavoro nero» [Mariastella Gelmini intervistata da Andrea Cuomo]. (Giornale, 18 marzo 2012, p. 3, Il Fatto). ** questi, comunque, i cambiamenti annunciati. Primo, verrà abolita l’associazione in partecipazione. Secondo, verrà abolito il lavoro ripartito, o job sharing (praticamente inesistente). Terzo, resteranno in vita gli altri contratti della «Legge Biagi», come il lavoro a chiamata, il lavoro somministrato e il lavoro accessorio. (Roberto Giovannini, Secolo XIX, 19 febbraio 2015, p. 9, Politica). ** Il governo è pronto a introdurre due nuovi tipi di contratto per sostituire i voucher, i buoni per pagare i lavoratori a ore, cancellati con il decreto legge che ha sbarrato la strada al referendum della Cgil. L’intervento sarà un restyling del cosiddetto lavoro a chiamata, introdotto nel 2003 e utilizzabile ancora adesso. Il primo tipo di contratto sarà riservato alle aziende medio grandi, quelle al di sopra dei 10 dipendenti. Il secondo, con adempimenti burocratici più leggeri, sarà invece dedicato alle piccole imprese, al di sotto dei dieci dipendenti, e quindi anche ai commercianti a e agli artigiani. (Lorenzo Salvia, Corriere della sera, 2 aprile 2017, p. 1, Prima pagina).","Tipo: Calco lessicale / Nome+preposizione+nome, Formanti: lavoro, chiamata"
lavoro a termine,loc nom,Rapporto di lavoro la cui durata è prestabilita nel contratto che lo regola.,"Il discorso del part time è distinto da quello dei contratti atipici, ma vale qui lo stesso discorso che si fa per i lavori a termine: l'Istat scrive che con la crisi l'incremento di impieghi a tempo parziale «ha interessato prevalentemente il terziario, soprattutto i piccoli esercizi del commercio e della ristorazione, nonché i servizi alle famiglie e alla persona (rispettivamente +5% e +9,9%), le professioni non qualificate (addetti alle pulizie e collaboratori domestici), gli addetti al commercio e ai servizi, le professioni esecutive del lavoro di ufficio (baristi, camerieri, cassieri, segretarie)». (Luigi Grassia, Stampa, 13 giugno 2011, p. 25, Economia).","Tipo: Polirematica / Nome+preposizione+nome, Formanti: lavoro, termine"
lavoro atipico,loc nom,Lavoro parasubordinato che rientra nella categoria previdenziale delle collaborazioni coordinate e continuative.,"tra i neo laureati solo il 27 per cento ottiene un contratto stabile, mentre il 73 per cento fa i conti con un lavoro atipico. Cioè precario. (M. R., Unione Sarda, 16 gennaio 2008, p. 21).","Tipo: Polirematica / Nome+aggettivo, Formanti: lavoro, atipico"
lavoro grigio,loc nom,Rapporto di lavoro parzialmente irregolare nei confronti del fisco e delle autorità competenti.,"«Da noi più che altro si può parlare di “lavoro grigio” -- spiega Diego Faccini della Cisl --, situazioni in cui un lavoratore regolare compie extra non dichiarati. Per esempio un operaio che, finite le otto ore, si ferma in cantiere e viene pagato in nero». (Adige, 7 ottobre 2011, p. 18, Trento).","Tipo: Polirematica / Nome+aggettivo, Formanti: lavoro, grigio"
lavoro povero,loc nom,Occupazione remunerata con un salario talmente modesto che non permette di superare la soglia di povertà.,"Quanto ai talenti, la fuga dei cervelli si somma allo spreco dei cervelli, il loro sottoutilizzo con lavori poveri o precari. (Marco Panara, Repubblica, 10 maggio 2011, Roma, p. IX).","Tipo: Calco lessicale / Nome+aggettivo, Formanti: lavoro, povero"
lavoro ripartito,loc nom,Rapporto di lavoro distribuito tra due o più lavoratori a tempo parziale.,"I lavoratori atipici, che si barcamenano tra rapporti di lavoro intermittenti e parcellizzati, costretti ad essere sempre più «imprenditori di se stessi», non sanno nemmeno cosa sia il sindacato. Sanno in compenso cosa sono le agenzie di lavoro in somministrazione, cos'è il lavoro a chiamata, il lavoro ripartito o i contratti occasionali, perché li sperimentano sulla loro pelle e sulle loro scelte di vita. (Elisabetta Gualmini, Repubblica, 30 aprile 2011, Bologna, p. I).","Tipo: Calco lessicale / Nome+participio, Formanti: lavoro, ripartito"
Laziogate,sost,"Scandalo politico che vede coinvolta la rappresentanza politica della regione Lazio; con particolare riferimento allo scandalo scoppiato nell'imminenza delle elezioni per l'amministrazione regionale del Lazio, nella primavera del 2005, e al malcostume diffuso nel Consiglio regionale del Lazio venuto alla luce nell'estate del 2012.","[tit.] Laziogate, il giudice: «Irreale che Storace fosse all’oscuro» [testo] [...] Per il Tribunale di Roma che ha condannato l’ex presidente della Regione Lazio a un anno e otto mesi di reclusione per il cosiddetto «Laziogate» non ci sono dubbi: Storace era «perfettamente a conoscenza degli accertamenti» che il suo portavoce Niccolò Accame, «unitamente» a Mirko Maceri (ex direttore di Laziomatica), a Nicola Santoro (figlio del presidente della commissione elettorale che escluse Alternativa Sociale dalle elezioni regionali) e a Dario Pettinelli (all’epoca addetto all’Ufficio Comunicazioni e Relazioni esterne), «stava compiendo, e li avallava in linea con il suo ruolo». (Valentina Errante, Messaggero, 8 ottobre 2010, p. 45, Cronaca di Roma). ** [tit.] Il «Laziogate» spinge [Silvio] Berlusconi a muoversi subito [testo] [...] Ora è troppo tardi per evitare che «il fango» travolga e mandi in pezzi un Pdl già molto provato, facilitando la diaspora degli ex An. Il «Lazio gate» rischia davvero di rivelarsi per il centro-destra la palude finale. Non a caso Gianfranco Fini comincia a presidiare l'area, invocando la «rigenerazione del centro-destra contro la degenerazione affaristica e morale». (Emilia Patta, Sole 24 Ore, 25 settembre 2012, p. 5, Il caso Lazio). ** Assolto in appello l’ex ministro della Sanità, Francesco Storace, nell’ambito del processo per il cosiddetto Laziogate. In primo grado era stato condannato a un anno e sei mesi per concorso nell’accesso abusivo a sistema informatico. Storace, così come altre sette persone coinvolte nella vicenda, è stato assolto con la formula «perché il fatto non sussiste». (Tempo, 30 ottobre 2012, Cronaca di Roma, p. 9). ** nei mesi scorsi, il Piemonte aveva dato un taglio ai costi della politica, dopo il Lazio-gate, «abolendo gettoni e viaggi, dimezzando le indennità di fine mandato, introducendo la firma elettronica per smascherare i furbetti, tagliando sul numero dei consiglieri. (F[abrizio] A[lessandri], Avvenire, 20 aprile 2013, p. 11, Oggi Italia).","Tipo: Composizione / Nome+nome, Formanti: Lazio, -gate (inglese)"
Lea 2,sost,Acronimo di Livelli essenziali di assistenza.,"I malati in stato vegetativo, sulla base del principio di equità, devono ricevere assistenza sanitaria. Le cure rientrano nei cosiddetti Lea (livelli essenziali di assistenza), cioè sono un diritto per tutti. (Corriere della sera, 13 luglio 2011, p. 23, Cronache). ** Sebbene le ludopatie siano state riconosciute nei Lea, livelli essenziali di assistenza, non sono ancora stati strutturati corsi di formazione per operatori, né il ministero ha garantito personale aggiuntivo o fondi per finanziare la formazione lascian­do alle Asl il problema. (Valeria Chianese, Avvenire, 26 marzo 2013, p. 16, Oggi Italia). ** Tempo una ventina di giorni, dunque, e i laboratori potrebbero dare il via libera agli interventi. A pagamento in quelli totalmente privati e, con ogni probabilità solo con il versamento di un ticket, nelle Regioni che hanno scelto di non fermarsi. L’eterologa, secondo il decreto sarebbe dovuta entrare nei Lea, Livelli di assistenza, per garantire uguaglianza da Nord a Sud. E, quindi, essere a carico del servizio sanitario nazionale. Ma, dal momento in cui il decreto è fermo anche i fondi reperiti ora non sono a disposizione. (Carla Massi, Messaggero, 11 agosto 2014, p. 9, Primo Piano). ** il vero obiettivo della polemica è l'assessore Borsellino alla quale alcuni vorrebbero imputare la mancata attivazione dei livelli essenziali di assistenza (Lea) sui quali la Lorenzin si è riservata ogni valutazione a dopo che avrà ricevuto la relazione degli ispettori ministeriali inviati in Sicilia dopo la morte, a pochi minuti dalla nascita, avvenuta nella clinica Gibiino di Catania, di Nicole. (Lillo Miceli, Sicilia, 20 febbraio 2015, p. 7, I Fatti). ** [tit.] Assistenza, dopo 15 anni ok delle Regioni ai nuovi Lea [testo] [...] Per Tonino Aceti coordinatore Nazionale del Tribunale per i diritti del malato «i nuovi Lea potrebbero forse essere erogati concretamente ai cittadini solo a fine 2016. Mentre le Regioni potrebbero incassare nel 2016 tutti gli 800 milioni, i cittadini incasseranno i nuovi Lea solo a fine anno. Forse». Perché «dopo il si delle Regioni, il testo dovrà essere approvato dalla Ragioneria Generale dello Stato e attendere il parere delle Commissioni parlamentari competenti». (Francesca Lozito, Avvenire, 9 luglio 2016, p. 8, Attualità). ** Sono l’ossatura del Servizio sanitario nazionale, garantiscono a tutti i cittadini parità di accesso alle cure, da Nord a Sud. Ci sono voluti quindici anni per avere nuovi Livelli essenziali di assistenza (Lea), cioè le prestazioni che devono essere garantite a titolo gratuito o con pagamento di ticket. I precedenti erano aggiornati al 2001. Un elenco di migliaia di voci che includono alcune tra le tecnologie più attuali eliminando cure di età medievale. (Margherita De Bac, Corriere della sera, 14 gennaio 2017, p. 1, Prima pagina).","Tipo: Acronimo, Formanti: livello, essenziale, assistenza"
lead manager,loc nom,"Primo gestore: chi gestisce un'offerta pubblica e il processo di quotazione sul mercato finanziario, coordinando eventuali gestori associati.","I «lead manager» dell'operazione saranno Citibank, HSBC e Société Générale. (Antonio Spampinato, Libero, 18 gennaio 2011, p. 23, LiberoMercato).","Tipo: Prestito / Inglese, Formanti: lead (inglese), manager (inglese)"
learning center,loc nom,"Centro di apprendimento, attrezzato per lo svolgimento di corsi di formazione o di autoapprendimento.","Lungo il bordo meridionale del compendio circa 6.000 mq saranno dedicati a funzioni miste, aperte tanto agli occupanti della nuova Manifattura quanto al pubblico esterno. Tra queste: un auditorium, un learning center, strutture sportive e esercizi commerciali coerenti con il progetto generale. (Adige, 26 novembre 2011, p. 3, Rovereto-Vallagarina).","Tipo: Prestito / Inglese, Formanti: learning (inglese), center (inglese)"
ledwall,sost,Grande schermo a Led.,"Lo show di Fiorello ha anche un forte impatto visivo fatto di giochi di luce, ledwall e ologrammi capaci di catturare e spiazzare gli spettatori. (Roberto Incerti, Repubblica, 28 gennaio 2010, Firenze, p. I). ** È stato installato, infine, un ledwall di 62 metri quadrati sul quale scorre la lista dei voli in partenza dal Terminal 1. L'intensità luminosa del maxischermo varia in funzione di quella ambientale. (Onofrio Lopez, Giornale, 6 ottobre 2015, p. 21, Focus Trasporti).","Tipo: Prestito / Inglese, Formanti: LED (inglese), wall (inglese)"
lefebvriano,sost,"Seguace del vescovo tradizionalista francese Marcel Lefebvre (1905-1991), scomunicato dalla Chiesa cattolica nel 1988; che si richiama alle posizioni di Marcel Lefebvre.","Nel timore di una invasione di moderno relativismo, va in cerca di un ricompattamento interno, ad esempio con i lefevriani. (Filippo Gentiloni, Manifesto, 28 ottobre 2007, p. 2, Lettere). ** Il tentativo messo in atto da Benedetto XVI fin dall'inizio del suo pontificato per recuperare l'ala lefebvriana e ridare cittadinanza alle istanze di chi ha continuato a chiedere maggiore sacralità nella liturgia cattolica ha fatto sì che quest'area molto differenziata al suo interno, dove si incrociano simpatie ancien régime e nostalgie per le messe antiche, uscisse dal ghetto. Ma con esiti imprevisti. (Andrea Tornialli, Stampa, 8 aprile 2011, p. 1, Prima pagina). ** Ma i lefebvriani, autoproclamati custodi della tradizione, continuano a pensare di non doversi sottomettere alla Chiesa. Nella loro ottica, è Roma che deve prima accettare la tradizione, ossia lo spirito originario della Chiesa, contro il «tradimento» del relativismo e dell'eccessivo riconoscimento delle altre religioni contenuti nel Concilio Vaticano II. (Stefano Montefiori, Corriere della sera, 25 marzo 2013, p. 18, Cronache). ** Il Papa ha incontrato la settimana scorsa monsignor Bernard Fellay, superiore generale della Fraternità San Pio X. Un incontro definito «cordiale» dagli stessi lefebvriani e confermato ieri dalla Sala Stampa vaticana, senza l’aggiunta di ulteriori commenti. (Mimmo Muolo, Avvenire, 5 aprile 2016, p. 16, Catholica). ** il Papa sta facendo i conti in modo rispettoso con i tradizionalisti, cioè la «destra» nella Chiesa. Sono sorprendenti le dichiarazioni del superiore dei lefebvriani, mons. Fellay, secondo cui sarebbe vicino un accordo con il Papa. (Andrea Riccardi, Corriere della sera, 4 febbraio 2017, p. 20, Analisi & commenti).","Tipo: Suffissazione / Denominale, Formanti: Lefebvre (Marcel), -(i)ano"
leftist,agg,"Di sinistra, progressista.","Essere non in incognito omosessuale e artista leftist (come lo definisce con garbo [Jeffrey] Tate), oltre che pacifista e coerentemente refrattario alla leva come manifestò l'emigrazione statunitense (1939-42), non rese la vita facile a [Benjamin] Britten, che nello specifico compositivo s'era posizionato in un'area spuria, dimostrando di non aver bisogno dei modelli né degli ambienti dell'avanguardia musicale novecentesca. (Angelo Foletto, Repubblica, 25 gennaio 2009, p. 25). ** gli aspiranti berlusconicidi […] odiano nel Cav. quel che hanno sempre invocato dalle loro tribune: […] il brianzolo votato all’intrapresa che con molta furbizia scala la piramide sociale in omaggio alla più ingenua oleografia leftist di conio americano (Alessandro Giuli, Foglio, 28 agosto 2013, p. 1, Prima pagina).","Tipo: Prestito / Inglese, Formanti: leftist (inglese)"
legge-bavaglio,loc nom,Provvedimento legislativo che mette un freno alla libertà d'informazione.,"Forse il «garantista» [Guido] Calvi pretendeva che il Parlamento votasse su una questione così cruciale per la politica italiana all’insaputa dei cittadini italiani? L’ex avvocato di [Massimo] D’Alema completa l’opera rammaricandosi per non essere riuscito, quand’era in Parlamento, a far approvare una legge-bavaglio che avrebbe fatto impallidire, quanto al rispetto per il diritto-dovere di cronaca, quelle di [Clemente] Mastella e di [Angelino] Alfano («distruzione delle intercettazioni estranee alle indagini e divieto totale di pubblicazione fino al termine della fase istruttoria… responsabilità per il pm e multe severe per i giornalisti in caso di violazione del segreto»). (Marco Travaglio, Fatto Quotidiano, 17 febbraio 2011, p. 5, La festa è finita). ** «La destra berlusconiana -- attaccano il deputato del gruppo misto Beppe Giulietti e il senatore Pd Vincenzo Vita -- ha annunciato che, qualora il governo dovesse tardare, saranno loro medesimi a presentare una nuova versione della ""legge bavaglio"". Non avevamo dubbi sull’agenda delle loro priorità, in ogni caso qualora mai dovessero riprovarci, troveranno esattamente la stessa opposizione che hanno già trovato nei mesi e negli anni scorsi. Ci auguriamo che il governo non voglia seguirli su questa strada». (Luigi Frasca, Tempo, 29 luglio 2012, p. 7, Primo Piano). ** [tit.] «No alla legge-bavaglio» / È battaglia sul ddl Sallusti e sul voto di scambio [testo] Il ddl Sallusti a rischio legge-bavaglio. È scontro sulla legge che doveva salvare dal carcere il direttore del «Giornale» e che rischia di mettere in crisi la libertà di stampa attraverso multe e sospensioni dei giornalisti. (Repubblica, 22 ottobre 2012, p. 1, Prima pagina). ** Verso la «legge-bavaglio» sui siti Internet e gli altri canali non governativi dedicati all’aborto l’opinione pubblica francese continua ad esprimere perplessità, inquietudine, se non aperta ostilità. Sul fronte laico, il dissenso è soprattutto rispetto al nodo della libertà d’espressione: un principio di cui la Francia ama considerarsi culla storica, nella scia della «Déclaration des droits de l’homme et du citoyen» (1793). (D[aniele] Z[appalà], Avvenire, 15 dicembre 2016, p. 18, èVita).","Tipo: Composizione / Nome+nome, Formanti: legge, bavaglio"
legge madre,loc nom,Legge alla quale si richiamano e si ispirano successivi provvedimenti legislativi.,"La notizia era in qualche modo attesa dal settembre 2010, quando un referendum costituzionale, fortemente voluto da Recep Tayyip Erdogan, abolì l'articolo 15 della legge madre dello Stato turco, rendendo le alte gerarchie dell'esercito perseguibili dalla magistratura civile. (Marta Ottaviani, Stampa, 11 gennaio 2012, p. 14, Estero).","Tipo: Composizione / Nome+nome, Formanti: legge, madre"
legge-mancia,loc nom,(Iron. Spreg.) Provvedimento legislativo che dispone l'erogazione di fondi di modesta entità per le necessità più diverse.,"Si trattano bene, alla scuola della Lega, sognata, fondata nel 1998 e cullata da Manuela Marrone, maestra e moglie di Bossi. D'altronde, per la scuola, le uscite sono contenute (una trentina di insegnanti, totale annuo di stipendi sui 900 mila euro) e le entrate assai generose. Quando non ci sono le botte di stanziamenti governativi -- di due anni fa la pioggia di 800 mila euro nell'ambito della «legge mancia» -- , ecco i dirottamenti di altri soldi, tanti tanti altri soldi. (Andrea Galli, Corriere della sera, 6 aprile 2012, p. 13, Primo Piano). ** [tit.] Tutte da cancellare le leggi «mancia» [testo] Tra le misure annunciate da Carlo Cottarelli anche un taglio ai microstanziamenti che di anno in anno vengono inseriti nella Legge di Stabilità. Si tratta di quelle che comunemente vengono chiamate «leggi mancia», stanziamenti concessi ai deputati e senatori per i loro collegi. In alcuni anni hanno raggiunto anche somme elevate, tra i 500 milioni e il miliardo di euro. (Messaggero, 13 marzo 2014, p. 7, Primo Piano).","Tipo: Composizione / Nome+nome, Formanti: legge, mancia"
leggenda nera,loc nom,"Tradizione avvolta in un alone di cupo mistero, che talvolta assume tratti macabri o sanguinari.","Chiunque scriva di Mezzogiorno sa di cosa parlo. Quando si toccano questi argomenti si ricevono tanti messaggi dal Sud, spesso di professionisti o di insegnanti. [...] Persone capaci di fare l’apologia del regno borbonico, di trattare Cavour e Garibaldi come criminali di guerra, di liquidare la storia dell’Italia unita come il frutto di un’odiosa colonizzazione. Questa forma di autoassoluzione, condita di leggende nere sull’unità d’Italia è, da sempre, la maledizione del Sud. (Angelo Panebianco, Corriere della sera, 26 ottobre 2010, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: leggenda, nero"
legge-obiettivo,loc nom,"Provvedimento legislativo finalizzato a facilitare il perseguimento di obiettivi strategici superando le difficoltà burocratiche, anche a livello locale, specialmente per la realizzazione di infrastrutture e grandi opere pubbliche.","il ministro [Giulio Tremonti] ironizza: «Siamo in un Paese dove un consiglio di quartiere blocca il comune, il comune la provincia, la provincia la regione. Poi arrivano i Verdi e bloccano tutto, a volte a ragione». Una soluzione? Rivedere la «legge-obiettivo». In quella attuale il ministro non si riconosce, ricordando che la formulazione originaria prevedeva un processo diverso rispetto all’attuale, con le regioni che proponevano le opere prioritarie al governo e al Parlamento. (Marco Iasevoli, Avvenire, 3 luglio 2009, p. 12, Oggi Italia). ** Sicuramente molti passi avanti sono stati compiuti. Grazie alla «Legge Obiettivo» siamo riusciti a completare il «Passante di Mestre», l’A28 Conegliano–Pordenone e sono state avviate altre infrastrutture fondamentali, quali la «Pedemontana Veneta» e la «terza corsia sull’autostrada Mestre–Trieste». (Franco Miller, Gazzettino, 9 luglio 2012, p. 14, Lettere & Opinioni). ** nel maggio 2014, [Ercole] Incalza si oppone al decreto Franceschini, che si proponeva di garantire una percentuale per la Cultura prendendo soldi dalle grandi opere. «Noi siamo contrari per quanto riguarda il 3%. Il 3% non può essere solo sulla Legge obiettivo, è sulle infrastrutture… noi abbiamo chiarito che da sempre, quando c’era [Lorenzo] Ornaghi, e anche quando c’era l’altro ministro e da quando c’è lui… non possiamo mettere una norma che riguarda solo le opere della Legge obiettivo… le infrastrutture sono anche quelle che fanno le Regioni, le attività ordinarie dell’Anas, delle Ferrovie, diglielo a [Dario] Franceschini!». (Sara Monaci, Sole 24 Ore, 20 marzo 2015, p. 10).","Tipo: Polirematica / Nome+nome, Formanti: legge, obiettivo"
legging,sost,"Pantaloni femminili molto sottili e aderenti alle gambe, fino al polpaccio o alla caviglia.","Per diventare femmine dandy bisogna attrezzarsi con un capo spalla che fa da asso pigliatutto. [...] La giacca è un must e per «dandizzarla» al massimo ci si può ispirare a David Bowie che la portava con legging di paillettes, corti alla caviglia per mettere in mostra le scarpe e slanciare la figura. (Laura Asnaghi, Repubblica, 11 settembre 2011, p. 42, Cronaca). ** [Ralph Lauren] Per la sua fan sceglie anche mise preppy e allora ecco tornare il basco sulle ventitrè e una bella sfilza di leggings, gonnelline, tanto nero ma abbinato a giacche colorate in giallo, verde, arancio. (Paola Pisa, Messaggero, 14 febbraio 2014, p. 20, Moda). ** I leggings sono il nuovo denim, scrivevano i giornali americani lo scorso anno, alla notizia del clamoroso sorpasso: i fuseaux avevano battuto i jeans nelle vendite online, più 41% i primi contro un risicato più 3 dei secondi. Perché ci sono mode che passano e altre che mettono radici e i leggings appartengono a quest’utima categoria: sono una divisa. (Daniela Monti, Corriere della sera, 28 marzo 2017, p. 26, Cronache).","Tipo: Prestito / Inglese, Formanti: legging (inglese)"
leghizzare,verb,Assimilare alla linea politica del partito della Lega Nord.,"L'ex assessore alla cultura Daniela Cassini, ora consigliere di minoranza, avverte: «Non vorrei che si stesse tentando di ""leghizzare"" il Festival. Sia chiaro: la canzone dialettale ha una valenza culturale, ma non bisognerebbe perdere di vista la qualità». (Gianni Micaletto, Stampa, 15 novembre 2009, Imperia, p. 63).","Tipo: Suffissazione / Denominale, Formanti: Lega 2 [Partito politico], -izzare"
leghizzarsi,pron,Farsi assimilare dalla linea politica del partito della Lega Nord.,"La Lega non riserva più sorprese. Si è normalizzata. Tutti i politici, d'altronde, si sono un po' «leghizzati». Le sparano grosse per ottenere spazio sui media. (Ilvo Diamanti, Repubblica, 20 agosto 2011, p. 1, Prima pagina).","Tipo: Suffissazione / Denominale, Formanti: Lega 2 [Partito politico], -izzare, -si"
leghizzazione,sost,Tendenza a seguire modelli politici localistici; assimilazione alla linea politica del partito della Lega Nord.,"Dopo il 2007 il vento del nord scende addirittura sulla via Emilia, fino ad allora espulsa dal perimetro padano. Gli analisti parlano di «leghizzazione» del centro Italia su parole d'ordine come tasse, sicurezza e infrastrutture. (Marco Alfieri, Stampa, 6 giugno 2011, p. 14, Economia).","Tipo: Suffissazione / Denominale, Formanti: Lega 2 [Partito politico], -izzazione"
legologo,sost,(Iron.) Esperto delle strategie politiche del partito della Lega Nord.,"[Umberto] Bossi e la Lega, peraltro, da quasi vent'anni, hanno fatto dell'estate la stagione di maggiore dibattito e mobilitazione politica. In agosto, il governo padano si trasferisce a Ponte di Legno, nell'Alta Val Camonica. Seguito, negli anni di maggiore successo, da una folla di giornalisti «specializzati». I «legologi». D'altronde, Bossi, prima e più di altri, ha riempito il vuoto politico estivo dei media, lanciando, in questa stagione, le sue sfide principali. (Ilvo Diamanti, Repubblica, 27 luglio 2008, p. 1, Prima pagina).","Tipo: Confissazione / Suffissoide, Formanti: Lega 2 [Partito politico], -(o)logo"
Leitkultur,sost,"Cultura guida, che rappresenta l'identità propria di una nazione.","Dalla fine di agosto la Germania è sconvolta di continuo e a più riprese da ondate di agitazioni politiche per l'integrazione, il multiculturalismo e il ruolo della «Leitkultur», la cultura guida tedesca. Questo dibattito a sua volta esaspera nella popolazione in genere le tendenze a una crescente xenofobia. Tali tendenze in verità erano già comparse da anni negli studi e nei sondaggi condotti, a dimostrazione di una tacita ma crescente ostilità nei confronti degli immigrati. In ogni caso, a quanto pare soltanto adesso hanno trovato voce: gli stereotipi e i preconcetti consueti sono usciti dai bar per entrare nei talk show televisivi, e sono ripresi perfino dalle parole dei politici mainstream che si propongono di affascinare e conquistare i potenziali elettori che altrimenti andrebbero alla deriva verso destra. (Jürgen Haberma, trad. di Anna Bissanti, Repubblica, 30 ottobre 2010, p. 1, Prima pagina). ** Thomas De Maizière dice che la cultura non può essere imposta per legge. Propone però che i contenuti della Leitkultur siano inseriti nelle cento ore di orientamento che si tengono nei corsi di integrazione per gli immigrati. Coraggioso: non sono concetti facili da sostenere, in Germania. (Danilo Taino, Corriere della sera, 1 maggio 2017, p. 13, Esteri).","Tipo: Prestito / Tedesco, Formanti: Leitkultur (tedesco)"
lelemorismo,sost,"(Iron. Spreg.) Capacità deteriore di insinuarsi e condizionare con le proprie scelte l’ambiente dell’intrattenimento e dello spettacolo, attribuita all’agente Lele Mora, noto alle cronache per le vicende collegate allo scandalo di Vallettopoli.","Il lelemorismo è un sistema che risolve situazioni, fa piaceri, riceve confidenze («Ho un motto: mantengo i miei segreti»), decide carriere e palinsesti in Rai e a Mediaset, agisce non come un soft power ma come un sodissimo potere reale anche se rivestito da reality show. (Mario Ajello, Messaggero, 29 ottobre 2010, p. 2, Primo Piano). ** [tit.] Vino e una guantiera di paste per la fine del «lelemorismo» [testo] […] Nella speranza che la salute di Lele Mora ritrovi presto antiche virtù (nostro malgrado, le malattie ci allontanano dai vizi), non si può che sobriamente alzare un calice di vino alla fine del «lelemorismo», quel lento e costante abbassamento dei costumi, quel guardare il mondo dal buco della serratura, quella rappresentazione diffusa di un «circolo vizioso» composto di tronisti, veline, gieffini, professionisti del pressappochismo cui la tv ha regalato troppo spazio. (Aldo Grasso, Corriere della sera, 5 agosto 2012, p. 1, Prima pagina).","Tipo: Suffissazione / Denominale, Formanti: (Mora) Lele, -ismo"
leniterapia,sost,"Terapia medica che si propone di lenire o alleviare il dolore nei pazienti colpiti da patologie inguaribili o in fase terminale, secondo i protocolli delle cure palliative.","Di qua d’Arno, in viale don Minzoni, il negozio di biancheria e oggetti per la casa Mazzoni apre, anch’esso, domani, domenica, e per le feste del 7 e 8 dicembre. Per offrire possibilità di regali natalizi con un buon fine: il 10% di tutto quanto sarà venduto andrà all’associazione di leniterapia File. (Ilaria Ciuti, Repubblica, 22 novembre 2014, Firenze, p. XI).","Tipo: Parola macedonia, Formanti: lenitivo, terapia"
leonardista,sost,Specialista negli studi su Leonardo da Vinci.,"in questa sala carica di storia ora ci sono solo un cercatore [Maurizio Seracini], il suo Graal, e una sfida. La pulce nell'orecchio gliela mise per primo Carlo Pedretti, «leonardista» illustre, suo docente negli Stati Uniti, incontrato nel 1975 a Firenze mentre cercava tracce della Battaglia, l'affresco «non a fresco», il manifesto politico che la rinata Repubblica commissionò a Leonardo nel 1503, e che lui volle realizzare a modo suo, senza la fretta dell'affrescatore, con una tecnica inusitata: dipingere a olio sul muro, come fosse una tavola; il capolavoro però gli si disfece sotto gli occhi. (Michele Smargiassi, Repubblica, 16 marzo 2012, p. 49, Cronaca).","Tipo: Suffissazione / Denominale, Formanti: Leonardo da Vinci, -ista"
lepenista,sost,"Sostenitore e seguace dell'uomo politico francese di estrema destra Jean-Marie Le Pen e, dal gennaio 2011, di sua figlia Marine; che si richiama alle posizioni di Le Pen.","adesso è la socialista Ségolène Royal a rincarare la dose: da tre giorni la Marsigliese risuona alla fine dei suoi comizi e la candidata ha detto di volere la bandiera tricolore in tutte le case perché venga esposta alle finestre il 14 luglio. Una folle corsa alla conquista dei voti lepenisti che ha suscitato l'allarme dell'europeista Francois Bayrou contro «la nevrosi perpetua dell'identità». (Giampiero Martinotti, Repubblica, 25 marzo 2007, p. 21, Politica estera). ** [tit.] Lepenisti d'Italia, il (nuovo) catalogo è questo [testo] […] Alessandra Mussolini vota contro Monti dai banchi del Pdl: «Alla fine, anche i francesi si sono stufati dell'Europa della Merkel!». Ma la lepenista primaria è Daniela Santanché, che nell'ottobre 2011 invitò Marine a Milano, (Andrea Garibaldi, Corriere della sera, 24 aprile 2012, p. 6, Primo Piano). ** la campagna per le elezioni municipali che si sono concluse una settimana fa ha visto Marine Le Pen e il Front national impegnati in una battaglia epocale contro l’Europa. E adesso che i sindaci lepenisti sono al potere in undici città, quali sono le prime misure annunciate? Riportare la carne di maiale nelle mense scolastiche. (Stefano Montefiori, Corriere della sera, 6 aprile 2014, p. 32, Idee & opinioni). ** Da un lato [Silvio] Berlusconi garantisce a [Matteo] Renzi il rispetto dei patti politici sulle riforme da approvare; dall'altro prova ad avvicinarsi a [Matteo] Salvini, il capo leghista che ha avuto successo sulla linea «lepenista» e anti-europea. Come se l'anziano leader fosse affascinato dalla nuova stagione della politica francese. (Stefano Folli, Sole 24 Ore, 28 maggio 2014, p. 6, Europee 2014). ** d’ora in poi, e diversamente da quanto accaduto finora, il gruppo lepenista avrà peso e influenza nei dibattiti e nelle decisioni euro-parlamentari, anche perché potrà provare a fare squadra con gli altri euroscettici. Che abbondano e sembra stiano imparando bene il mestiere. (Adriana Cerretelli, Sole 24 Ore, 17 giugno 2015, p. 1, Prima pagina). ** La coppia «sovranista» [Matteo] Salvini-[Giorgia] Meloni è tanto a destra, lepenista e faragista, che [Silvio] Berlusconi se ne sente sempre più scomodamente prigioniero e vede nel ritorno al proporzionale l’occasione imperdibile per svincolarsene e riprendersi libertà d’azione, magari dopo aver pagato l’ultimo pegno partecipando ad una coalizione di centrodestra sconfitta nelle prossime elezioni. (Francesco Damato, Dubbio, 3 gennaio 2017, p. 9, Politica).","Tipo: Suffissazione / Denominale, Formanti: Le Pen (Jean-Marie), -ista"
lesbofilm,sost,Film che tratta storie o tematiche lesbiche.,"Mentre i film «homo» sono ormai un classico, vincono festival e sono ammessi anche nei (più arditi) cinema parrocchiali, l'amore tra signore ancora mette in imbarazzo [...] Eppure ne esistono montagne, di questi lesbofilm, a cominciare dal celebre «Ragazze in uniforme» girato in Germania nel 1931, (Natalia Aspesi, Repubblica, 22 gennaio 2010, p. 39, R2).","Tipo: Confissazione / Prefissoide, Formanti: lesbo-, film (inglese)"
lesbofobia,sost,Avversione e intolleranza nei confronti dell’omosessualità femminile.,"Oltre alla festa, il Pride porta a Bologna prima di tutto la rivendicazione dei diritti delle persone gay, lesbiche, bisessuali e transessuali, chiedendo l'emanazione di una legge che punisca i crimini d' odio motivati da omofobia, lesbofobia e transfobia, l'estensione del matrimonio civile alle coppie omosessuali e norme che garantiscano l'adozione di minori anche da parte delle persone singole e delle coppie dello stesso sesso. Sono solo alcune delle richieste espresse dal movimento nel manifesto per un riconoscimento dei diritti che, sostiene la comunità Lgbt, in Italia è ancora molto lontano. (Dino Collazzo e Giulia Foschi, Repubblica, 8 giugno 2012, Bologna, p. XI).","Tipo: Confissazione / Prefissoide/suffissoide, Formanti: lesbo-, -fobia"
lettera-appello,loc nom,Lettera pubblica che contiene un appello.,"Il presidente della Stazione Zoologica Enrico Alleva ha chiesto l'intervento del Capo dello Stato Giorgio Napolitano, al quale ha inviato una lettera-appello perché intervenga a scongiurare la paventata soppressione del prestigioso centro di ricerca in biologia marina per decisione del Governo. (Angelo Lomonaco, Corriere del Mezzogiorno, 5 luglio 2012, p. 6, Napoli). ** «Gli italiani devono sapere». Si intitola così la lettera-appello a [Matteo] Renzi, pubblicata quest’oggi da Ntv su sei quotidiani nazionali. La società naviga in cattive acque. E come anticipato ieri da «Repubblica» si prepara a mettere in mobilità 300 lavoratori su mille, il 30% della forza lavoro, già gravata dai contratti di solidarietà. (Repubblica, 3 settembre 2014, p. 13).","Tipo: Composizione / Nome+nome, Formanti: lettera, appello"
lettera-articolo,loc nom,Lettera resa pubblica in forma di articolo di giornale.,"Era indiscutibilmente il re della risata, la maschera e il volto dello spirito sopravvissuto della commedia dell'arte, lo straordinario burattino umano che muoveva i fili di una vis comica nello stesso tempo antica e moderna. A volte, però, anche lui si commuoveva. Non succedeva soltanto quando si metteva a scrivere le sue struggenti canzoni d'amore in napoletano, come Malafemmena. Capitò pure il giorno in cui il principe Antonio de Curtis, ossia Totò, lesse la lettera-articolo che Giovanni Arpino gli aveva inviato dalle colonne del settimanale «Tempo». E al grande attore, che tanto aveva fatto ridere gli italiani, venne da piangere. (Massimo Novelli, Repubblica, 3 aprile 2008, Torino, p. XI).","Tipo: Composizione / Nome+nome, Formanti: lettera, articolo"
lettera-bomba,loc nom,"Lettera contenente un ordigno esplosivo; in senso figurato, lettera che suscita grande scalpore.","Irrintracciabile, per giorni, dopo che la lettera-bomba con la sua firma era rimbalzata dai siti internet di Santo Domingo alla stampa nostrana. Sparito in Svizzera dopo aver seminato la «prova regina». Così raccolta, almeno, da «Il Giornale» e da «Libero», che la cercavano da mesi. Il ministro della giustizia di Saint Lucia, Lorenz Rudolph Francis, detto Doddy, che «a sua insaputa» gliel’ha offerta su un piatto d’argento, ieri è rispuntato dall’altra parte dell’Oceano per confermare, in una conferenza stampa-blitz, che quella lettera è sua. «È autentica, avevo deciso di scriverla al primo ministro per informarlo su una vicenda che rischiava di danneggiare l'economia dell'isola», ha detto. (Mariagrazia Gerina, Unità, 25 settembre 2010, p. 4, Primo Piano).","Tipo: Composizione / Nome+nome, Formanti: lettera, bomba"
lettera-confessione,loc nom,Lettera in forma di confessione privata.,"Lettera-confessione del Papa sul caso-Williamson, il vescovo negazionista «assolto» dalla scomunica con gli altri 3 presuli consacrati illecitamente da monsignor Lefebvre il 30 giugno1988. Nel testo -- che sarà pubblicato oggi dalla Sala Stampa della Santa Sede e destinato ai vescovi di tutto il mondo -- Benedetto XVI, secondo alcune anticipazioni, vi esprime «dispiacere e disappunto» per quanto accaduto. (Orazio La Rocca, Repubblica, 12 marzo 2009, p. 17, Mondo).","Tipo: Composizione / Nome+nome, Formanti: lettera, confessione"
letterina,sost,"Valletta dello spettacolo televisivo Passaparola, così chiamata perché tiene in mano un cartello sul quale è stampata una lettera dell'alfabeto.","Il racconto degli ultimi due mesi sta tra queste due foto. Nel mezzo, tante altre fotografie, sempre di donne, come una persecuzione, una maledizione femminile. Le foto di tante veline, letterine, letteronze, escort, prostitute di vario tipo, ragazze rifatte, occhialoni da sole, borse firmate, cellulari con i diamantini, stivali da 800 euro. (Caterina Soffici, Fatto Quotidiano, 17 febbraio 2011, p. 22, Secondo Tempo).","Tipo: Alterazione, Formanti: letterina"
letteronza,sost,Valletta di spettacolo televisivo che deve il suo nome a una deformazione scherzosa e parodistica di «letterina» lanciata nel 2000 dalla Gialappa's Band con la trasmissione «Mai dire domenica».,"Non ci sembra una grave colpa il tentativo del Cavaliere di rinfrescare, in primis con new entry di procaci «letteronze» e di ex attrici, le liste che, soprattutto al Sud, sono appesantite dalle candidature di [Clemente] Mastella, da quelle, non sicure, di [Giuseppe] Gargani e [Paolo Cirino] Pomicino e dalla discutibile alleanza con un altro giovanotto irpino, [Ciriaco] De Mita. (Pietro Mancini, Libero, 26 aprile 2009, p. 13, Italia). ** Il racconto degli ultimi due mesi sta tra queste due foto. Nel mezzo, tante altre fotografie, sempre di donne, come una persecuzione, una maledizione femminile. Le foto di tante veline, letterine, letteronze, escort, prostitute di vario tipo, ragazze rifatte, occhialoni da sole, borse firmate, cellulari con i diamantini, stivali da 800 euro. (Caterina Soffici, Fatto Quotidiano, 17 febbraio 2011, p. 22, Secondo Tempo).","Tipo: Suffissazione / Denominale, Formanti: letterina, -onza"
lettiano 1,sost,"Sostenitore di Enrico Letta, esponente politico del centrosinistra; di Enrico Letta.","Oggi il Pd riunisce l’ufficio politico, e quello del referendum sull’acqua pubblica sarà uno dei temi. Lo dimostra la posizione, un po’ provocatoria, anticipata da Francesco Boccia: «Sul referendum siamo tutti d’accordo -- dice -- e, anzi, penso che firmerò pure io come tanti altri nel Pd». Ma così sarebbe troppo semplice: l’esponente lettiano si dice infatti contrario a «certe cortine di demagogia». (Massimiliano Scagliarini, Gazzetta del Mezzogiorno, 10 maggio 2010, p. 11, Puglia e Basilicata). ** Per far capire che il Pd non accetterà i veti e le richieste del Pdl, interviene Pier Luigi Bersani. L’ex segretario democrat fa trapelare una frase («questo governo non si deve fare a tutti i costi») che è la stessa scandita da Letta dal giorno dell’incarico. «Il segno che tra i due c’è piena sintonia», dicono bersaniani e lettiani. (Alberto Gentili, Messaggero, 28 aprile 2013, p. 2, Primo Piano). ** Una tensione che incrocia inevitabilmente il lavoro che, nelle ultime settimane, ha impegnato Letta per definire la road map per l'anno in corso. Il premier, spiegano fonti lettiane, è a buon punto per la definizione del patto e a Bruxelles il 29 «andiamo con buoni argomenti a incontrare la Commissione Ue». (Cristina Ferrulli, Sicilia, 23 gennaio 2014, p. 2, Il Fatto). ** La pattuglia dei dissidenti del Pd che non hanno votato la fiducia al governo rimane inchiodata a quota 38 anche se il lettiano Vaccaro è accreditato, a torto o a ragione, come «assente giustificato». (D[ino] Mart[irano], Corriere della sera, 1 maggio 2015, p. 16, Politica). ** In maggioranza ognuno ha i suoi: oltre ai citati, ci sono [...] gli «orlandiani» (giovani turchi), gli uomini di Gianni Cuperlo (che saranno 60-70, come gli orlandiani) e poi gli ex civatiani, gli ex martiniani di Cesare Damiano e i lettiani. (Alessandro Trocino, Corriere della sera, 4 maggio 2017, p. 8, Primo piano).","Tipo: Suffissazione / Denominale, Formanti: Letta (Enrico), -(i)ano"
lettiano 2,agg,"Proprio di Gianni Letta, esponente politico del centrodestra, più volte sottosegretario alla Presidenza del Consiglio.","Chi ci salverà, chi si salverà dai salotti? [...] Perché non c'è più l'Angiolillo, salotto che nato andreottiano nell'arco di un trentennio ha via via svolto funzioni rizzolian-tassandiniane, bisagliane, lib-lab, archeo-berlusconiane, diniane, lettiane con slittamenti dalemiani e infine bloccasterzo a sinistra. (Filippo Ceccarelli, Repubblica, 15 luglio 2010, p. 38).","Tipo: Suffissazione / Denominale, Formanti: Letta (Gianni), -(i)ano"
lettismo,sost,Le strategie e la linea di comportamento politico proprie di Gianni Letta.,"[Lorenzo] Bini Smaghi era stato sponsorizzato da [Gianni] Letta per la Banca d'Italia. Ma il lettismo ha imboccato la fase discendente della parabola. Vince il tremontismo. Che però potrebbe fermarsi proprio sulla soglia di palazzo Koch per conclamato «eccesso di potere». E a decidere di fermarsi potrebbe essere proprio lui, il superministro dell'Economia. (Roberto Mania, Repubblica, 27 aprile 2011, p. 23, Economia).","Tipo: Suffissazione / Denominale, Formanti: Letta (Gianni), -ismo"
levitazione magnetica,loc nom,"Tecnologia che consente a un veicolo, sollevato da terra, di spostarsi ad altissima velocità lungo una guida di scorrimento, grazie allo sfruttamento dei campi magnetici.","Su una pista sperimentale della Tohoku University in Giappone corre uno strano veicolo, un aero-treno. Vola letteralmente su un cuscino d'aria trainato da due propulsori ad elica, ha una fusoliera come un jet, quattro ali e un timone. [...]. Che si pensi ad un ibrido del genere non è poi tanto inverosimile nel Paese che [...] ha sperimentato intensamente i treni a levitazione magnetica. (Giovanni Caprara, Corriere della sera, 15 maggio 2011, p. 20). ** Le navette, infatti, grazie alla totale mancanza di attrito, alla levitazione magnetica (il primo esempio, che un giorno risulterà «datato» è stato quello del MagLev che a Shanghai collega in sette minuti città e aeroporto) e a un nuovissimo sistema elettro-dinamico, avranno una velocità di crociera di 965 chilometri orari con punte, come dicevamo, di 1.220. (Gian Antonio Stella, Corriere della sera, 28 febbraio 2017, p. 1, Prima pagina).","Tipo: Composizione / Nome+aggettivo, Formanti: levitazione, magnetico"
lgtbq,agg,"Sigla dell'ingl. Lesbian, gay, transgender, bisexual, queer.","Sull'accaduto Breno Menini ha ricevuto la solidarietà del Tavolo Lgbtq Trento (lesbico gay bisessuale trans e queer), ma non dell'Arcigay. «Un loro rappresentante mi ha detto che nessuno ha visto la scena e che quindi non possono prendere posizione -- aggiunge Breno --. La mia preoccupazione è che questo fatto, ed altri simili successi ad altri ragazzi, rimangano senza voce e nell'indifferenza». (M. Vi., Adige, 21 luglio 2010, p. 23, Trento).","Tipo: Prestito / Inglese, Formanti: lesbian (inglese), gay (inglese), transgender (inglese), bisexual (inglese), queer (inglese)"
liberalconservatore,agg,Di orientamento politico liberale e conservatore.,"Con l’avvicinarsi del voto referendario su questo giornale abbiamo messo in evidenza l’assenza di un messaggio chiaro da parte del centrodestra sulla consultazione popolare, la scarsità di argomentazioni da contrapporre a chi vota sì, la poca lungimiranza di una posizione imbelle su temi di così grande importanza (energia, liberazione dal socialismo municipale, più mercato e meno Stato), cioè l’essenza stessa di un programma politico liberal-conservatore. (Mario Sechi, Tempo, 13 giugno 2011, p. 1, Prima pagina).","Tipo: Composizione / Aggettivo+aggettivo, Formanti: liberale, conservatore"
liberaldemocrazia,sost,Governo democratico di orientamento liberale.,"Si dimostrano invincibili i due nemici della «Chiesa contro»: lo Stato moderno che preferisce alla legittimazione religiosa la sovranità di un popolo composto da cittadini di orientamenti diversi, e la liberal-democrazia dei diritti civili e della separazione dei poteri. (Marco Ventura, Corriere della sera, 18 gennaio 2012, p. 35, Cultura). ** Sosteneva Thomas Jefferson (1743-1826), terzo presidente degli Stati Uniti, che se si fosse trovato nella condizione di scegliere se salvare il governo, cioè se stesso, o la stampa, non avrebbe avuto dubbi: avrebbe salvato la libera informazione. La liberaldemocrazia si fonda sul principio di Jefferson, cioè sul sistema di controllo del Potere da parte di giornali e tv. (Giuseppe De Tomaso, Sicilia, 3 maggio 2013, p. 20, Noi Oggi). ** questo 2016 sarà ricordato come l’anno che sconvolse la Storia. Venticinque anni dopo che [Francis] Fukuyama ne aveva immaginato la fine con il trionfo definitivo delle liberal-democrazie mentre cadeva l’ultimo muro a Berlino. (Francesco Grillo, Corriere della sera, 19 dicembre 2016, p. 31, Analisi & commenti).","Tipo: Composizione / Aggettivo+nome, Formanti: liberale, democrazia"
liberalliberista,sost,Chi o che si riconosce nella cultura politica liberale e in una concezione economica di orientamento liberista.,"Nel merito, il Presidente [Carlo Azeglio Ciampi] ha privilegiato un profilo più liberal-democratico che liberal-liberista -- un profilo «europeo», per dirla con un solo aggettivo. (Rina Gagliardi, Liberazione, 2 gennaio 2005, p. 1, Prima pagina). ** Ci sono i liberal-liberisti alla Pietro Ichino, Enrico Morando e Nicola Rossi. Per quest’ultimo «l’anomalia non è Mirafiori. Facciamo un passo avanti solo se riconosciamo che nel contesto globale questa è piuttosto la regola». (Foglio, 29 dicembre 2010, p. 1, Prima pagina). ** Per funzionare bene, la democrazia ha bisogno di chiarezza e di pluralismo. E allora l'intellettualità liberal-liberista dovrebbe chiedersi come mai, nonostante la simpatia dei media e la diffusa voglia di facce nuove, Matteo Renzi non ce l'abbia fatta. (Massimo Mucchetti, Corriere della sera, 4 dicembre 2012, p. 48, Idee & opinioni).","Tipo: Composizione / Aggettivo+aggettivo, Formanti: liberale, liberista"
liberalpopolare,agg,Di orientamento politico liberale e popolare.,"«Se [Matteo] Renzi vuole davvero produrre riforme che liberino la società, avrà non solo l’appoggio ma anche le idee e le iniziative di un’omogenea area liberalpopolare. Se la sinistra lo frenerà, come abbiamo visto sul lavoro, l’alternativa sarebbe [Angelino] Alfano» [Maurizio Sacconi intervistato da Gianni Santamaria]. (Avvenire, 5 aprile 2014, p. 8, Attualità). ** «La nostra storia è frutto di una scelta di coraggio. Ci abbiamo sempre messo la faccia e abbiamo dimostrato di essere una forza credibile che ha una percentuale di voti decisiva. Detto questo, siamo disponibili a un passo indietro in vista di un serio progetto moderato d’ispirazione liberal-popolare» [Maurizio Lupi intervistato da Andrea Senesi]. (Corriere della sera, 31 luglio 2016, p. 11, Politica). ** [Silvio] Berlusconi ha un'altra vera tentazione: lasciare aperta la porta di un nuovo Nazareno e di una grande coalizione col Pd nel segno di un comune riformismo: progressista quello renziano, liberal-popolare quello berlusconiano. (Alessandro Campi, Messaggero, 3 marzo 2017, p. 1, Prima pagina).","Tipo: Composizione / Aggettivo+aggettivo, Formanti: liberale, popolare 1 [agg.]"
libera-tutti,loc agg,"Che scioglie da vincoli e da impedimenti; che affranca, che scagiona tutti i soggetti coinvolti, restituendo loro diritti e dignità.","Per dirla tutta, speriamo proprio che non si faccia strada l’illusione di una ripresa-liberatutti e sono almeno due i motivi che lo sconsigliano. Il primo è che la ripartenza è ancora caratterizzata dalla spinta propulsiva dell’ export mentre la domanda interna resta ancora depressa. Il secondo è che non tutte le imprese che sono sopravvissute fin qui hanno la garanzia di restare in piedi nei prossimi anni. (Dario Di Vico, Corriere della sera, 27 marzo 2015, p. 29, Idee & opinioni).","Tipo: Composizione / Verbo+nome, Formanti: liberare, tutto pron."
liberoprofessionale,agg,Relativo all’esercizio della libera professione.,"Il contratto di formazione «non dà in alcun modo diritto all’accesso ai ruoli del Sevizio sanitario nazionale e dell’università e non determina l’instaurazione di alcun rapporto di lavoro». E allora? I più fortunati trovano un contratto libero-professionale in qualche ospedale che riesce a racimolare qualche soldo per loro, o qualche guardia in case di cura private, gli altri sono senza lavoro. Non ce lo possiamo più permettere. (Giuseppe Remuzzi, Corriere della sera, 27 dicembre 2016, p. 1, Prima pagina).","Tipo: Composizione / Aggettivo+aggettivo, Formanti: libero, professionale"
libretto casa,loc nom,Documento identificativo che attesta la sicurezza di ogni edificio e fornisce informazioni sulle modifiche apportate nel tempo.,"[tit.] Stop all’imposizione dei libretti casa grazie all’iniziativa del governo [testo] Il governo ha impugnato avanti la Corte costituzionale la legge della Regione Basilicata sul Piano casa nella parte in cui subordina la possibilità di ampliare gli immobili alla predisposizione di un libretto casa (non meglio definito). L’impugnativa sospende solo l’obbligo del libretto, lasciando inalterati (ed esecutivi) gli altri contenuti del Piano. (Corrado Sforza Fogliani, Giornale, 10 ottobre 2009, p. 28, Economia).","Tipo: Polirematica / Nome+nome, Formanti: libretto, casa"
libridinoso,sost,"(Scherz.) Chi o che prova, o suscita, il piacere e la passione per il contatto fisico con i libri.","«Leggo di tutto: se avessi solo un po' di memoria, sarei un uomo colto», civetta [Tullio] Gregory, che nella sua biografia di storico della filosofia incrocia l'aristocrazia intellettuale d'Occidente, incarichi prestigiosi all'Ecole Pratique des Hautes Etudes e al Collège de France, alla British Academy di Londra e all'American Academy of Arts and Sciences di Cambridge. Però l'unico riconoscimento cui fa accenno con orgoglio mal dissimulato è il premio Marietta 2009. «Non sa chi è Marietta?», si mostra incredulo. «Era la cuoca di Pellegrino Artusi». Oltre che «libridinoso», come gioca nell'autoritratto, anche esigente gourmet. (Simonetta Fiori, Repubblica, 31 agosto 2009, p. 39, R2 Cultura). ** [tit.] Nella tana dei «libridinosi» a caccia dell’ultima copia / Bilancio in attivo per Artelibro, fiera del collezionismo [testo] […] i tanti bibliofili ammirano l’originale, e discutono se mettere mano ai loro portafogli per la copia. Uno di essi, il tipografo Giorgio Lucini, amico e sodale di tanti bei nomi della cultura, riesuma un termine già del grande-piccolo editore Vanni Schewiller: «Siamo proprio dei libridinosi». (Fabio Isman, Messaggero, 24 settembre 2012, p. 19, Cultura & Spettacoli). ** Alberto Casiraghi ha la faccia buona di chi dà senza chiedere. Da quasi 35 anni dà al mondo libretti inconfondibili, che uno dei suoi maestri, il grande Vanni Scheiwiller, definì «miniedizioni per libridinosi», o «ghiottonerie per spiriti liberi». (Paolo Di Stefano, Corriere della sera, 10 dicembre 2015, p. 9).","Tipo: Parola macedonia, Formanti: libro, libidinoso"
libro-bomba,loc nom,Libro contenente un ordigno esplosivo.,"[tit.] Libro-bomba, grave [Loukàs] Papademos (Messaggero, 26 maggio 2017, p. 13, Primo Piano).","Tipo: Composizione / Nome+nome, Formanti: libro, bomba"
libro-culto,loc nom,"Libro che è oggetto di particolare apprezzamento come simbolo di un'epoca, di una generazione, di un settore d'interesse o dello stile di un scrittore.","La Donna Spirituale prende per mano la Donna Selvaggia per condividere un viaggio di affrancamento dagli stereotipi incombenti sul mondo femminile: sta nell'unione di queste due sorelle la chiave di un'autentica armonia. Lo sostiene con veemenza e suggestioni mitiche la psicoanalista junghiana Clarissa Pinkola Estés nel libro «Forte è la donna», appena uscito in Italia: un viaggio nella spiritualità femminile espressa nelle diramazioni simboliche della Grande Madre, compassionevole e accogliente, che impregna tutte le culture. Un racconto inscindibile da quello di «Donne che corrono coi lupi», il libro-culto di Pinkola Estés, che negli anni Novanta lanciò una psicoanalisi al femminile basata sull'idea di una forza psichica ferina presente in ogni donna: pulsione libidica, selvatica, potente e liberatoria al di là di insicurezze e stereotipi. (Leonetta Bentivoglio, Repubblica, 25 giugno 2011, p. 38, Cultura).","Tipo: Calco lessicale / Nome+nome, Formanti: libro, culto"
libro digitale,loc nom,Testo in edizione elettronica o telematica.,"Che l’ebook cambierà per sempre e in modo radicale il nostro modo di rapportarci ai libri è sicuro, ma per ora è un mercato esiguo, estremamente limitato nell’offerta, di scarsa incidenza economica, anche se potenzialmente esplosivo. È questa la fotografia dello stato del libro digitale che è emersa al workshop «Engaging the reader», organizzato all’Università Cattolica di Milano a conclusione del master universitario «Professione editoria» diretto da Edoardo Barbieri. (Cristina Taglietti, Corriere della sera, 9 novembre 2010, p. 40, Cultura). ** Alla fine la ragione di esistere degli eBook reader, insieme ad abitazioni sempre più piccole, è proprio quella di essere libri digitali e non dispositivi bisognosi di configurazioni e apllicazioni da scaricare. Qualcosa che migliori la vita, come la lettura. (Stefano Olivari, Giornale, 29 gennaio 2012, p. 23, Style Week). ** L’annuncio è di quelli destinati a fare storia: dal 2014 basta con i libri di testo cartacei, solo libri digitali. Nella pratica la firma del decreto in materia di adozione dei libri scolastici da parte del ministro dell’Istruzione Francesco Profumo è tutto da verificare. Di certo il dibattito è aperto. (Enrico Lenzi, Avvenire, 27 marzo 2013, p. 12, Oggi Italia). ** «L’idea -- continua [Alberta] Delle Piane -- è proprio quella di mostrare attraverso fotografie l’evoluzione e la rivoluzione dell’uso della carta, a partire dai graffiti passando per il papiro, la pergamena, il rotolo e il codice. […] Una corsa attraverso i secoli che culmina nei libri digitali». (V[alentina] Car[osini], Secolo XIX, 4 settembre 2014, p. 22, Genova).","Tipo: Calco lessicale / Nome+aggettivo, Formanti: libro, digitale"
librodipendente,sost,(Scherz. Iron.) Chi non può fare a meno della lettura e dei libri.,"E una libreria che cos'è? «E' un antro, nel quale ti puoi perdere, puoi smarrire il senso del tempo e ogni altro orientamento. La libreria ""Saba"" di Trieste, quella del poeta, è un luogo così: neppure il libraio sa più cosa ha e cosa non ha». E in questo universo che cosa rappresentano le piccole librerie di nicchia? «Sono la passione di chi, come noi libro-dipendenti, non può sottrarsi al richiamo della chicca rara e indispensabile» [Oliviero Diliberto intervistato da R[affaello] Mas[ci]]. (Stampa, 26 gennaio 2010, p. 21, Cronache Italiane).","Tipo: Composizione / Nome+participio, Formanti: libro, dipendente"
libro elettronico,loc nom,Testo in edizione elettronica o telematica.,"lo studio ipotizza che il mercato del libro elettronico possa spingersi all’inizio del 2012 fino all’1 per cento, toccando un giro d’affari di 12 milioni di euro, contro i 500 mila del 2010. (Alessia Rastelli, Corriere della sera, 14 luglio 2011, p. 39, Terza Pagina). ** «Anche per l'ebook i clienti apprezzano la possibilità di utilizzare la consulenza di librai esperti che, oltre a consigliare i contenuti, siano in grado di spiegare come si scarica un libro, come si usa un ereader e qual è la differenza fra i diversi formati del libro elettronico» [Alberto Ottieri riportato da Giorgio Lonardi]. (Repubblica, 21 gennaio 2013, Affari & Finanza, p. 20). ** La compagnia di Jeff Bezos, però, ha dalla sua una dimensione e una diffusione tali da rendere questa nuova tendenza una pratica diffusa, anche se difficilmente in grado di soppiantare le altre modalità di fruizione: il classico libro cartaceo e il libro elettronico nella sua versione acquistabile, che si conserva negli scaffali virtuali dei dispositivi hi-tech. (R. S., Secolo XIX, 18 luglio 2014, p. 29, Xte / Spettacoli).","Tipo: Calco lessicale / Internazionalismo / Nome+aggettivo, Formanti: libro, elettronico"
libro-intervista,loc nom,Libro realizzato in forma di intervista.,"Il Papa ha colto l’occasione del libro intervista con Peter Seewald dal titolo «Luce del mondo» per fare un passo -- riconoscendo alcuni casi di legittimo uso del preservativo in funzione anti-Aids -- che era maturo e atteso, sia tra i teologi sia negli episcopati, ma che solo la massima autorità magisteriale e di governo poteva sancire. (Luigi Accattoli, Corriere della sera, 21 novembre 2010, p. 1, Prima pagina). ** Nel suo libro scoppiettante, in cui intreccia storie, aneddoti, retroscena, ritratti, spigolature, [Luigi] Bisignani ovvero «L’uomo che sussurra ai potenti» (questo il titolo del suo libro-intervista con Paolo Madron per Chiarelettere) si rivela gustosissimo narratore di trent’anni di potere in Italia tra miserie, splendori e trame mai confessate. (Mario Ajello, Messaggero, 29 maggio 2013, p. 7, Primo Piano).","Tipo: Composizione / Nome+nome, Formanti: libro, intervista"
libronauta,sost,"Lettore appassionato e curioso che, nei suoi viaggi, ama scovare libri e librerie.","Come in tutti i collezionisti, c'è qualcosa d'infantile in questo instancabile libronauta; qualcosa che potrebbe far pensare al Don Chisciotte. L'ingegnoso hidalgo mi si disegnava nella mente mentre leggevo «La collezione» [di Giampiero Mughini]. Un Don Chisciotte che lotta contro un mondo che divora se stesso nel mentre piange e si dispera. Se fossi stato io a decidere, avrei messo un'immagine dell'eroe di Cervantes nella copertina di questo libro. Ne sarebbe stata la sintesi perfetta. (Matteo Collura, Corriere della sera, 18 gennaio 2009, p. 35, Cultura).","Tipo: Confissazione / Suffissoide, Formanti: libro, -nauta"
libro parlante,loc nom,"Libro riprodotto con tecnologie audiovisuali, destinato a persone che hanno difficoltà visive o espressive.","Tra i fan del «libro parlante» ci sono anche molti scrittori, da Isabel Allende ad Alice Sebold (quella di «Amabili resti»). Alcuni autori diventano anche lettori di se stessi. È il caso di Ian McEvan con il nuovo «Chesil Beach» o Stephen King che ha pubblicato la raccolta di racconti «Blood and Smoke» solo in versione audio. (Severino Colombo, Corriere della sera, 8 febbraio 2008, p. 15). ** «Ho capito che il mondo era cambiato veramente quando in aereo, accanto a me, un viaggiatore fortemente ipovedente si è messo a leggere il suo primo e­book e dalla borsa spuntava un ""libro parlante""», dice Salvatore Romano, direttore del Centro ricerche scientifiche dell’Uic. (Luigi Dell'Aglio, Avvenire, 10 aprile 2014, p. 22, Agorà).","Tipo: Composizione / Nome+participio, Formanti: libro, parlante"
libro parlato,loc nom,"Libro riprodotto con tecnologie audiovisuali, destinato a persone che hanno difficoltà visive o espressive.","Basta poco per l'assistenza domiciliare di pazienti affetti da malattie oncologiche (e delle loro famiglie); fornitura della biblioteca di postazione per «libri parlati» in formato digitale per ipovedenti e dislessici; consegna di bandiere tricolori agli alunni delle quinte elementari per attivare l'interesse per la storia del Risorgimento e della nostra bandiera; service sulla sicurezza stradale. (Stampa, 2 novembre 2011, Imperia, p. 69).","Tipo: Composizione / Nome+participio, Formanti: libro, parlato"
libro-rivelazione,loc nom,Libro dal successo difficilmente prevedibile; libro che contiene una clamorosa rivelazione su fatti precedentemente poco noti.,"Questa profonda incomprensione degli ideali patriottici è del resto comune anche ad altri indirizzi storiografici oggi in voga, che enfatizzano il «continuismo» della storia nazionale, in apparenza senza rendersi conto del salvagente assolutorio che in tal modo gettano alle classi dirigenti che hanno governato il paese negli ultimi 150 anni. Il che è grave soprattutto da parte di autori meridionali, come Pino Aprile (almeno nel suo libro-rivelazione), i quali non trovano di meglio che ripetere i luoghi comuni della propaganda reazionaria clericale e borbonica per sostenere le pur valide rivendicazioni del Sud. (Mario Di Napoli, Corriere della sera, 5 febbraio 2012, La Lettura, p. 6).","Tipo: Composizione / Nome+nome, Formanti: libro, rivelazione"
libroterapia,sost,Il contributo che la lettura di libri può portare alla soluzione di difficoltà o sofferenze psicofisiche.,"E' possibile la Libroterapia? Risponde di sì Miro Silvera, milanese di origini siriane, che così intitola un agile volumetto intrecciando immagini a parole e proponendo così un curioso «viaggio nel mondo infinito dei libri, perché i libri curano l'anima». (Roberto Cicala, Repubblica, 27 gennaio 2008, Milano, p. IX).","Tipo: Composizione / Nome+nome, Formanti: libro, terapia"
licealizzato,agg,Assimilato alla struttura e all'impianto didattico dei licei.,"Se invece si verifica la terza e ormai più comune opzione, e cioè che i figli sono così così, sembra che le famiglie comunque vogliano tentare una prosecuzione degli studi licealizzata per potersi giocare la carta della laurea. Se si considera a questo punto lo scadimento qualitativo lamentato dalle nostre facoltà, vien da chiedersi: per quanto tempo può reggere un sistema che prevede eserciti di ragazzi licealizzati e genericamente acculturati che si avviano a ingrossare il precariato dei laureati (e degli emigranti)? (Maurizio Muraglia, Repubblica, 9 gennaio 2007, Palermo, p. I).","Tipo: Suffissazione / Deaggettivale, Formanti: licealizzare, -ato"
liceizzazione,sost,Estensione della struttura e dell'impianto didattico dei licei agli altri istituti di formazione superiore o all'università.,"l'attuale legge sull'istruzione tecnica ha sancito la mancata liceizzazione dei tecnici (inizialmente prevista dalla riforma Moratti) con il risultato che i tecnici commerciali, ad esempio, finiranno per occuparsi esclusivamente di microeconomia e di partita doppia, rinunciando a preparare adeguatamente giovani che dovessero proseguire gli studi universitari ad indirizzo economico o giuridico. (Antonio Guida, Repubblica, 11 settembre 2009, Bari, p. XIII). ** sul palco dell’Auditorium Rai la Camera di commercio di Torino ha voluto portare anche 95 diplomati con «100» o «100 e lode» degli istituti tecnici e professionali della provincia di Torino. Un modo per rimarcare l’importanza di questo tipo di istruzione. Perché, come ha spiegato il presidente Vincenzo Ilotte, «la “liceizzazione” ha creato uno dei più grandi problemi sociali che oggi ci troviamo ad affrontare». (Stefano Parola, Repubblica, 14 dicembre 2015, Torino, p. V). ** È indubbio che il primo passo verso questo inarrestabile degrado sia da far risalire alla riforma compiuta negli anni ottanta del secolo scorso. Fu allora che la scuola elementare, in omaggio al mondo anglosassone, venne trasformata in primaria, avviandola verso una rapida «liceizzazione», abolendo l’insegnante unica per venire incontro ai sindacati, da sempre gli unici veri interlocutori del ministero. (Susanna Tamaro, Corriere della sera, 9 gennaio 2017, p. 1, Prima pagina).","Tipo: Suffissazione / Denominale, Formanti: liceo, -izzazione"
life coach,loc nom,"Consigliere di vita: chi sostiene una persona, fornendole il proprio aiuto e la propria competenza, per contribuire all’individuazione e al raggiungimento di determinati obiettivi e del suo benessere psicofisico.","Tali Sharot è un'autorevole scienziata, non è uno di quei mostriciattoli aggressivi che ti salutano con patibolari pacche sulle spalle e rispondono al nome apocalittico di motivatori o life coach. Ogni affermazione della Sharot si basa invece su esperimenti scientifici e psicologici e sulla verifica ulteriore di ciò che avviene fisicamente nel nostro cervello, tramite la risonanza magnetica o altri esami, quando siamo o immaginiamo di essere ottimisti. (Edoardo Camurri, Corriere della sera, 2 aprile 2012, p. 24, Cronache).","Tipo: Prestito / Inglese, Formanti: life (inglese), coach (inglese)"
linea rossa,loc nom,"Linea che perimetra una zona di interdizione, nella quale è vietato l'accesso a chi non sia autorizzato; anche in senso figurato.","Ieri sera la Casa Bianca ha riconosciuto ufficialmente, in un messaggio trasmesso al Congresso, che Damasco ha superato la «linea rossa» dell'impiego delle armi chimiche contro i ribelli. Un atto simile, avevano ammonito gli Usa, avrebbe provocato una reazione forte. Quale? Per ora la Casa Bianca annuncia un maggior supporto ai ribelli esteso anche agli aiuti di tipo militare, (Massimo Gaggi, Corriere della sera, 14 giugno 2013, p. 18, Esteri).","Tipo: Polirematica / Nome+aggettivo, Formanti: linea, rosso"
lingua elettronica,loc nom,"Apparecchiatura informatica in grado di rilevare e analizzare gli elementi costitutivi di una sostanza, anche alimentare; apparecchiatura capace di tradurre verbalmente l’attività dei neuroni che coordinano i movimenti legati al linguaggio..","[tit.] La ricerca / Iit, «lingua» elettronica per pazienti paralizzati [testo] Nascerà entro 5 anni una «lingua» elettronica tutta «made in Italy» che consentirà di esprimere le parole intrappolate nel cervello dei pazienti colpiti da paralisi. (Secolo XIX, 28 gennaio 2014, p. 16, Genova).","Tipo: Calco lessicale / Nome+aggettivo, Formanti: lingua, elettronico"
linktax,loc nom,"Tassa sui collegamenti telematici ipertestuali che i siti aggregatori d’informazione devono versare per compensare la proprietà intellettuale di notizie, citazioni o estratti.","Due gli articoli controversi. L’11, che prevede la «giusta remunerazione» per gli autori, includendo anche citazioni e «link», i rinvii ipertestuali ad articoli o video. I detrattori parlano di «linktax » che renderebbe impossibile per un utente Internet segnalare un articolo. [...] Ancor più dure reazioni ha suscitato l’articolo 13, che chiede alle piattaforme online di provvedere a un filtro alla fonte per verificare lo stato del copyright di ogni contenuto caricato. (Giovanni Maria Del Re, Avvenire, 11 settembre 2018, p. 3, Idee).","Tipo: Prestito / Inglese, Formanti: link (inglese), tax (inglese)"
lista bianca,loc nom,"Elenco di coloro che godono di un beneficio, sono ammessi a esercitare un diritto o vengono considerati positivamente; anche con riferimento all’elenco dei titolari di permesso di accesso alle zone a traffico limitato nelle aree urbane.","Le telecamere «leggono» il numero di targa e il computer lo confronta in tempo reale se il veicolo è compreso tra i 7 mila che possono passare. Se il numero compare nella «lista bianca», il meccanismo si ferma. In caso contrario le immagini (di targa e veicolo, ma non del conducente) vengono memorizzate e inviate, tramite un collegamento a fibre ottiche a prova di hacker, all'ufficio contravenzioni dei vigili urbani. (Stampa, 28 febbraio 2006, Asti, p. 39). ** L’intento è di adeguare il Vaticano agli standard internazionali sull’antiriciclaggio: l’Ocse, infatti, potrà valutare se iscrivere il Vaticano nella cosiddetta «white list» (lista bianca) dei paesi che applicano questi standard. (Foglio, 29 dicembre 2010, p. 1, Prima pagina). ** In passato si emigrava per sfuggire alla repressione del regime di [Slobodan] Milosevic, poi alla guerra. Oggi si scappa da un’economia asfittica, dalla disoccupazione, dalla povertà, da un Paese che molti pensano non possa avere un futuro. O quantomeno che non possa dare loro pane e lavoro. È il Kosovo, 1,8 milioni di abitanti, intorno ai 500mila i disoccupati, remota l’adesione all’Ue e ancora fuori dalla «lista bianca» Schengen. (Stefano Giantin, Piccolo, 6 febbraio 2015, p. 9, Attualità).","Tipo: Calco lessicale / Internazionalismo / Nome+aggettivo, Formanti: lista, bianco"
lock-up,sost,"Nel linguaggio borsistico, immobilizzazione di durata prestabilita; investimento finanziario non riconvertibile in denaro contante prima della scadenza imposta dal venditore al compratore.","In linea con la prassi di mercato per operazioni similari, la holding della famiglia Berlusconi ha inoltre assunto nei confronti dei joint bookrunners un impegno di lock-up per un periodo di 120 giorni riguardante le azioni complessivamente detenute in Mediaset Spa al termine dell'operazione, fatte salve le eccezioni previste dalla prassi. (Laura Verlicchi, Giornale, 13 febbraio 2015, p. 5, Il Fatto).","Tipo: Prestito / Inglese, Formanti: lock (inglese), up (inglese)"
low cost,loc nom,A basso costo; per estensione le compagnie aeree che praticano tariffe a basso costo.,"«Da un confronto fatto tra le tariffe applicate da Alitalia e quelle delle low-cost si evidenzia che nel 2003 la concorrenza introdotta dai nuovi vettori ha fatto risparmiare ai viaggiatori italiani che hanno volato in Europa 700 milioni di euro» [Dario Balotta intervistato da Alessandro Morelli]. (Padania, 27 agosto 2004, p. 2, Fatto del Giorno). ** Sulle compagnie aeree europee sta per abbattersi una «tempesta perfetta», con un mix letale di ingredienti quali il prezzo del carburante alle stelle, venti di crisi economica, domanda dei consumatori più debole e tariffe aeroportuali più alte. L'analisi è di Michael O'Leary, numero uno di Ryanair, leader delle aviolinee low cost, il quale lancia un allarme-profitti. (Unione Sarda, 5 febbraio 2008, p. 13, Economia & Finanza). ** solo tre anni fa la metà degli italiani nemmeno conosceva il significato della parola low cost [...] «C’è ancora diffidenza intorno a questo concetto», ammette Andrea Cinosi, presidente di Assolowcost. [...] Eppure low cost non vuol dire mancanza di sicurezza (Roberta Scorranese, Corriere della sera, 22 novembre 2010, p. 51, Motori). ** l’annuncio del Giubileo rispecchia del tutto lo stile semplice, diretto, autonomo di Papa Francesco. Un annuncio dato ai fedeli presenti in San Pietro, che non è stato anticipato né alla Curia romana, né al collegio dei Cardinali, né alle autorità italiane. L’annuncio di un evento che ha quindi colto tutti di sorpresa, anche perché il Papa gli assegna un ruolo eminentemente spirituale. Sarà dunque, come vuole il «francescano» [Jorge Mario] Bergoglio, un Giubileo low cost, più orientato ad alimentare la fede che la potenza della chiesa, (Franco Garelli, Messaggero, 15 marzo 2015, p. 4, Primo Piano).","Tipo: Prestito / Inglese, Formanti: low (inglese), cost (inglese)"
Lsu,sost,"Sigla di Lavoratore socialmente utile; chi svolge un lavoro di pubblica utilità, sovvenzionato dallo stato che fornisce un impiego, generalmente temporaneo, agli iscritti nelle liste di disoccupazione.","Secondo una giurisprudenza ormai consolidata, gli Lsu rientrano nel quadro degli ammortizzatori sociali. Danno sempre luogo a un impegno lavorativo precario. Non comportano neppure la cancellazione dalle liste di collocamento, occupano per non più di ottanta ore mensili e hanno un compenso orario uguale per tutti. (Fra[ncesco] Ma[china] Gri[feo], Sole 24 Ore, 2 aprile 2007, p. 47, Autonomie locali e Pa). ** Stando a quanto ha anticipato [Antonio] Venturino, dal progetto restano però esclusi gli Lsu: «Non sono precari, ma inoccupati, fruiscono solo di un rapporto di utilizzazione da parte degli enti pubblici, per loro serve uno studio a parte». (Giovanni Ciancimino, Sicilia, 21 maggio 2013, p. 4, La Politica).","Tipo: Sigla, Formanti: lavoratore, socialmente, utile"
lunare,agg,"(Iron.) In senso figurato, totalmente avulso dalla realtà, alieno, complicato, impossibile.","Non chiediamo la luna, ha detto [Giorgio] Squinzi. Per lui che lavora e dà lavoro in decine di Paesi, è lunare invece che da noi tutto sembri congegnato per produrre fallimenti di aziende e disoccupati in crescita. (Oscar Giannino, Messaggero, 25 maggio 2012, p. 1, Prima pagina). ** la volontà di procedere con il «machete» (come promette una fonte di governo) contro i costi della politica, la dice lunga su quanto l'esecutivo sia attento alle richieste dei cittadini. Fermo restando che la possibilità che Monti partecipi da candidato alla campagna elettorale viene bollata come «lunare» da chi lo conosce bene. (Federico Garimberti, Sicilia, 2 ottobre 2012, p. 4, Il Fatto). ** Renzi ha aggiunto accuse alla Commissione europea per le spiegazioni «lunari» sul no al primo piano di salvataggio delle quattro banche italiane senza perdite per i risparmiatori, che contrasta con il sì al salvataggio della tedesca Hsh Nordbank. (Ivo Caizzi, Corriere della sera, 19 dicembre 2015, p. 12, Primo piano).","Tipo: Metaforizzazione, Formanti: lunare"
lunedì nero,loc nom,"Lunedì di grave crisi per i mercati finanziari, con particolare riferimento alla caduta delle Borse internazionali del 19 ottobre 1987; per estensione, lunedì segnato dall'assunzione di gravi decisioni o da gravi disagi.","Quale risposta occorre dare subito al venerdì e al lunedì nero sui mercati dei titoli pubblici e delle banche italiane? Ricordando la lezione di crisi precedenti, come quella del 1992, non basta approvare la manovra finanziaria del governo com’è, cioè senza ulteriori diluizioni annunciate, e non basta approvarla il più rapidamente possibile in Parlamento. (Oscar Giannino, Messaggero, 12 luglio 2011, p. 1, Prima pagina). ** Per ricostruire la catastrofe che non fu, molti suggeriscono di partire dalla vigilia del vertice europeo del 28-29 giugno scorso. Preparandosi a un altro lunedì nero, le Banche centrali di tutto il mondo annunciarono di essere pronte a interventi coordinati sui mercati. Nulla del genere si era visto dal settembre 2008 in risposta al crollo della Lehman. Non tutti hanno mangiato la foglia e, dopo una pausa, la guerra dello spread è ripresa. Ma i più astuti hanno capito che la festa stava finendo. (Stefano Cingolani, Foglio, 24 agosto 2012, p. 1, Prima pagina).","Tipo: Composizione / Nome+aggettivo, Formanti: Lunedì, nero"
lungosopravvivente,sost,Paziente che riesce a prolungare la durata della propria vita grazie all’uso di terapie efficaci.,"Cosa sarà esattamente questo «Spazio Lilt» e a chi sarà rivolto? «Sarà a favore delle persone sane o presunte tali, dei malati e dei guariti dal cancro, dei ''lungo sopravviventi'' che convivono anche per molti anni con la patologia tumorale -- spiega il presidente della Lilt Mauro Valentini --. Le strutture del Servizio sanitario nazionale si sono sempre occupate prevalentemente di diagnosi e cura di malattie già insorte e presenti. Il progetto ''Spazio Lilt'' nasce per moltiplicare l'attività di prevenzione e diagnosi precoce che già svolgiamo da ormai 16 anni e soprattutto per creare un Centro di riabilitazione oncologica che si faccia carico della riabilitazione fisica, psichica, relazionale e occupazionale dei malati, dei guariti e di coloro che convivono per molti anni con il cancro». (Stampa, 1 luglio 2011, Biella, p. 67). ** «Cresce anche il numero di guariti e lungosopravviventi, che hanno nuove necessità a cui dobbiamo far fronte, sul piano medico e sociale» [Stefania Gori intervistata da V[era] M[artinella]). (Corriere della sera, 17 maggio 2015, p. 49, Salute). ** «Nell’ultimo ventennio il miglioramento delle strategie terapeutiche in campo onco-ematologico ha aumentato significativamente i tassi di sopravvivenza globale -- spiega il direttore di Ematologia Attilio Guarini --. I lungo-sopravviventi rappresentano la metà della popolazione oncologica italiana, e si stima che cresceranno fino a 4,7 milioni nel 2020». (An. Pur., Repubblica, 27 ottobre 2016, Bari, p. VI).","Tipo: Composizione / Avverbio+participio, Formanti: lungo, sopravvivente"
luogocomunista,sost,"(Iron.) Chi o che tende a esprimersi ricorrendo a luoghi comuni, frasi fatte, concetti abusati, che finiscono per risultare banali.","Il Pensiero Unico luogocomunista non se ne abbia a male, ma forse qualcuno è andato in vacanza adesso perché non poteva permettersi di farlo dopo, quando le tariffe entreranno nella fascia dell'alta stagione. (Massimo Gramellini, Stampa, 7 giugno 2005, p. 1, Prima pagina). ** I Gialappi si portano dietro una zavorra notevole e si chiama Grande Fratello: anche i luogocomunisti d'elezione hanno smesso da anni di dire che le parodie gialappiane di quanto avviene nella Casa sono un capolavoro: lo erano i primi tempi, ormai si trascinano, alla trentesima flatulenza intercettata si finisce col confonderla con tutto il resto, e anche prima era difficile distinguere. (Antonia Dipollina, Repubblica, 27 marzo 2008, p. 61, Spettacoli).","Tipo: Suffissazione / Denominale, Formanti: luogo, comune agg., -ista"
luogo-simbolo,loc nom,"Luogo che richiama o rappresenta valori, tradizioni o eventi noti e condivisi.","le colonne dei ribelli in armi e gli attivisti civili delle rivolte […] a migliaia, già dopo le otto, davano fondo alle ultime scorte di benzina per tornare a celebrare la caduta di [Muammar] Gheddafi in quelli che sono stati per 42 anni i luoghi-simbolo della dittatura a Tripoli: (Lorenzo Cremonesi, Corriere della sera, 23 agosto 2011, p. 2, Primo Piano). ** I vescovi sentono di essere oscurati e surclassati da Francesco. […] E quando chiamano in causa il «governo ombra», alludendo a Casa Santa Marta, mostrano di non vederlo più come luogo-simbolo della rottura virtuosa di Francesco con i palazzi degli intrighi vaticani. (Massimo Franco, Corriere della sera, 20 maggio 2015, p. 1, Prima pagina).","Tipo: Composizione / Nome+nome, Formanti: luogo, simbolo"
maanchismo,sost,(Iron.) Il tener conto di qualcosa e del suo esatto contrario.,"Proprio quella del leader Pd è una delle nuove maschere catodiche più riuscite di [Maurizio] Crozza che si cala nei panni di [Walter] Veltroni per cui ha inventato la filosofia del «ma-anchismo». Il CrozzaVeltroni spiega allora che «noi siamo dalla parte degli operai ma anche degli industriali che li sfruttano, noi siamo laici ma anche per in favore dell’ingerenza della Chiesa nella vita degli italiani, noi siamo in favore della cultura ma anche dell’ignoranza crassa, noi siamo contro ogni razzismo ma anche favorevoli al Ku Klux Klan». (Fabio De Santi, Adige, 2 giugno 2008, p. 10). ** Sul «Sole 24 Ore» Sergio Luzzatto sostiene che siamo stati travolti da un'ondata di «ma-anchismo» nella discussione che ha accompagnato il decennale della morte di Bettino Craxi. Craxi è stato giudicato un grande leader politico, ma anche un uomo inchiodato al destino delle sue condanne giudiziarie. Statista, ma anche colpevole di malversazioni legate al suo ruolo politico. Male, secondo Luzzatto. Forse un bene, invece: giacché nella vita, nella storia e nella realtà Craxi fu, insieme e inscindibilmente, l'una e l'altra cosa. (Pierluigi Battista, Corriere della sera, 21 febbraio 2010, p. 32).","Tipo: Suffissazione, Formanti: ma, anche, -ismo"
ma-anchista,agg,(Iron.) Chi o che tiene conto di qualcosa e del suo esatto contrario.,"Il discorso di [Alessandro] Baricco e la scossa meritocratica possono tradursi in pratica anche con misure come la liberalizzazione delle professioni (sempre fallita dal Pd), e l'abolizione del valore legale del titolo di studio (vecchio cavallo di battaglia di Pannella). Matteo [Renzi] a Firenze già conduce queste battaglie, per esempio con i tassisti. Il wifi è naturalmente da sostenere con fondi pubblici. La famiglia sarà centrale, ma tutelando le unioni di fatto; piccolo tributo ma-anchista a una stagione ormai conclusa. (Jacopo Iacoboni, Stampa, 31 ottobre 2011, p. 8, Interno).","Tipo: Suffissazione, Formanti: ma, anche, -ista"
macelleria mediatica,loc nom,"In senso figurato, mattatoio televisivo, carneficina esibita attraverso i mezzi d'informazione; per estensione, luogo in cui si calpestano persone e diritti, senza esclusione di colpi.","Ma il punto non sono le schermaglie da bassa macelleria mediatica agitate da una parte della politica italiana. Il punto vero è ribadire un concetto basilare. Quell'immagine può commuovere e turbare, ma non deve generare falsi sensi di colpa. (Gian Micalessin, Giornale, 4 settembre 2015, p. 1, Prima pagina).","Tipo: Composizione / Nome+aggettivo, Formanti: macelleria, mediatico"
macelleria sociale,loc nom,"In senso figurato, strage delle conquiste sociali; con particolare riferimento ai provvedimenti governativi finalizzati al risanamento dei conti pubblici, ritenuti lesivi dei diritti acquisiti dai cittadini.","Con la contromanovra finanziaria abbiamo detto dove andare a prendere i soldi senza fare macelleria sociale. L'Italia dei Valori 2, che definiremo negli stati generali a ottobre, si costruisce su tre pilastri. (Maurizio Zipponi, Fatto Quotidiano, 9 luglio 2011, p. 10, Cronache). ** [tit.] Camusso e Squinzi d'accordo / «No alla macelleria sociale» [testo] […] E se il leader della Cgil Susanna Camusso spiega che «non siamo di fronte ad una seria accetta che interviene su sprechi e problemi, ma solo di fronte ad un taglio lineare per fare rapidamente cassa e questo non va bene» ecco che il neo-presidente di Confindustria Giorgio Squinzi ammette: «Condivido tutto di quello che ho sentito dire dalla segretaria Camusso, è solo un primo passo che va nella giusta direzione» e dice «no alla macelleria sociale». (Corrado Castiglione, Mattino, 8 luglio 2012, p. 5, Primo piano). ** In Grecia e negli altri paesi «amministrati» dalla Troika la svalutazione interna prende forme più socialmente penose: una riduzione dei salari reali prodotta dal combinato disposto di due tipi di politiche imposte dalla Troika: un aumento della flessibilità del lavoro e una riduzione della spesa pubblica che ha -- come effetto immediato -- un aumento della disoccupazione. La Sinistra la chiama macelleria sociale, ma si tratta di un meccanismo per ridurre il salario reale, risultato cui tende anche la radicale Unità Popolare con un'uscita dall'euro ed una svalutazione. (Luigi Zingales, Sole 24 Ore, 15 settembre 2015, p. 1, Prima pagina).","Tipo: Polirematica / Nome+aggettivo, Formanti: macelleria, sociale"
machista,sost,"Chi o che enfatizza la virilità, la forza e l'aggressività tradizionalmente proprie della figura maschile.","quello descritto è un mondo machista, incline a rispondere occhio per occhio. Al regista è stato rimproverato di non aver raccontato la storia degli abusi sessuali e delle violenze sulle donne. [F. Gary] Gray ha risposto: «All'inizio volevamo mettere anche questi contenuti, poi però il racconto ha preso tutta un'altra piega». Che cosa resta dalla visione di Straight Outta Compton? La risposta non può che essere soggettiva, ma certamente resta la sensazione di uno spettacolo imponente, senza pause, con una musica magnifica. L'ira contro la polizia è il filo conduttore. (Paolo Guzzanti, Giornale, 28 agosto 2015, p. 13, Attualità).","Tipo: Prestito / Spagnolo, Formanti: machista (spagnolo)"
macroarea,sost,"Area molto ampia, raggruppamento di settori specifici diversi.","in tutta Europa si punta a selezionare in ciascuna macroarea (Fisica, Economia, eccetera) poche grandi scuole di dottorato competitive a livello internazionale e a concentrare in queste le risorse, secondo il principio che non tutte le università possono offrire formazione dottorale in tutte le aree. (Marino Regini, Corriere della sera, 25 ottobre 2011, p. 29). ** è nato un sito, Meteopolline.it, che ogni settimana offre un servizio di previsione sulla concentrazione dei pollini (attivo da aprile a ottobre) suddivisi per tipologia di pianta. Il territorio nazionale è stato suddiviso in 10 macro-aree: una di queste è rappresentata dalla sola Sicilia dove per la prossima settimana è previsto «un aumento, con valori medi, della concentrazione di pollini della famiglia delle urticaceae». (Anna Rita Rapetta, Sicilia, 11 aprile 2013, p. 17, Noi Oggi). ** Il ministero dell’Istruzione ha preparato la circolare con le indicazioni operative: entro i primi di ottobre ciascuna scuola dovrà indicare le aree di potenziamento dell’offerta didattica (in base alle quali poi verranno assegnati i docenti aggiuntivi). Per facilitare il compito il Miur ha individuato, per le scuole secondarie, sette macro-aree disciplinari (ambito umanistico, linguistico, scientifico, artistico e musicale, socio-economico, motorio e laboratoriale). (Claudio Tucci, Sole 24 Ore, 22 settembre 2015, p. 10).","Tipo: Confissazione / Prefissoide, Formanti: macro-, area"
macrocategoria,sost,"Categoria molto ampia, raggruppamento di tipi diversi.","l’ufficio comunicazione renderà noto l’ammontare complessivo dei bonifici, con il risparmio in percentuale. E il blog di Beppe Grillo dettaglierà i conti dei singoli parlamentari (a cui è stato «vietato» di pubblicare i dettagli su Internet), entrando nello specifico delle macrocategorie (affitto, vitto, trasporti etc). (Alessandro Trocino, Corriere della sera, 2 luglio 2013, p. 13, Primo Piano).","Tipo: Confissazione / Prefissoide, Formanti: macro-, categoria"
macrolotto,sost,Lavoro di grande rilevanza concesso in appalto a un'impresa.,"Al centro dell'inchiesta il sistema corruttivo per realizzare i lavori del sesto macrolotto dell'A3 Salerno-Reggio Calabria, del People Mover di Pisa, e del Terzo Valico ferroviario Genova-Milano. (Cristiana Mangani e Sara Menafra, Messaggero, 27 ottobre 2016, p. 11, Primo Piano).","Tipo: Confissazione / Prefissoide, Formanti: macro-, lotto 2 [parte]"
macro-obiettivo,sost,"Obiettivo strategico, il cui conseguimento è ritenuto molto importante.","Ecco dunque la proposta. Se ne fa carico direttamente Confindustria con uno studio analitico allestito con la collaborazione dell’advisor strategico Poyry Management Consulting. A disposizione della comunità di chi governa, di chi sorveglia (le Authority), di chi ci lavora (gli operatori), di chi si lamenta (le associazioni dei consumatori). Oggi nella sede di Confindustria la presentazione ufficiale con il ministro dello Sviluppo Federica Guidi. Tre i macro-obiettivi. (Federico Rendina, Sole 24 Ore, 22 settembre 2015, p. 15, Focus Energia).","Tipo: Confissazione / Prefissoide, Formanti: macro-, obiettivo"
madre di tutte le inchieste,loc nom,L'inchiesta dalla quale hanno avuto origine altre inchieste collegate o parallele.,"L'ex Stalingrado d'Italia prova a rilanciarsi e lo fa dalle ex Aree Falck. Con il piano delle presunte tangenti. [...] Un piano sul quale aleggia la madre di tutte le inchieste del Penatigate e che è stato a dir poco dibattuto nell'assemblea [comunale]. (L. Mar., Libero, 11 settembre 2011, p. 10, Primo Piano).","Tipo: Polirematica / Nome+preposizione+aggettivo+articolo+nome, Formanti: madre, tutto agg., inchiesta"
madre di tutte le leggi,loc nom,"La legge più significativa per la struttura o l’amministrazione di uno Stato, per un settore specifico.","Resta la riforma costituzionale della giustizia, la madre di tutte le leggi che il Guardasigilli [Angelino Alfano] si era impegnato a presentare subito dopo le Regionali: «Sarà così, il governo la presenterà, per rendere finalmente pari l'accusa e la difesa nel processo». (Francesco Verderami, Corriere della sera, 1 aprile 2010, p. 5, Primo Piano).","Tipo: Polirematica / Nome+preposizione+aggettivo+articolo+nome, Formanti: madre, tutto agg., legge"
madre di tutte le liberalizzazioni,loc nom,Intervento di liberalizzazione determinante per incentivare l'effettiva concorrenza economica nel mercato.,"Siccome abbiamo il senso delle proporzioni non ce la sentiamo di dire che la deregolazione del servizio taxi sia la madre di tutte  le liberalizzazioni, se non altro perché riguarda tre sole città. (Dario Di Vico, Corriere della sera, 14 gennaio 2012, p. 1, Prima pagina).","Tipo: Polirematica / Nome+preposizione+aggettivo+articolo+nome, Formanti: madre, tutto agg., liberalizzazione"
madre di tutte le riforme,loc nom,La riforma più importante per un efficace funzionamento dell'amministrazione statale.,"il presidente del Consiglio non smette di pensare alla «madre di tutte le riforme» della giustizia, alla quale non vuole rinunciare per nessun motivo, come ha ripetuto nel pluricitato e onnipresente ultimo libro di Bruno Vespa. (Danilo Paolini, Avvenire, 4 novembre 2009, p. 9, Oggi Italia). ** proprio a partire dall'interesse per la «madre di tutte le riforme» leghiste, il Senatùr preferisce cogliere il dato di allarme e il pessimismo realista di [Giorgio] Napolitano. (Anubi D'Avossa Lussurgiu, Liberazione, 2 gennaio 2011, p. 4, Politica). ** Per [Giorgio] Squinzi la riduzione della burocrazia, come ha più volte detto nei suoi interventi, è uno degli obiettivi più importanti che si è posto nel suo mandato. L'ha definita la «madre di tutte le riforme». (Roberto Bagnoli, Corriere della sera, 21 giugno 2012, p. 14, Primo Piano). ** il premier comincia a dare sostanza alla madre di tutte le riforme, quella del mercato del lavoro, puntando sulla semplificazione delle regole -- che è un prerequisito per attrarre imprenditori -- e sulla sostituzione progressiva della cassa integrazione con sussidi universali. (Francesco Grillo, Messaggero, 13 marzo 2014, p. 1, Prima pagina). ** Sarà comunque la madre di tutte le riforme, quella della Pubblica amministrazione, a chiarire una volta per tutte se l’Italia è destinata a cambiare passo, rinnovandosi, o a restare in quelle posizioni di retroguardia civile e amministrativa di fatto incompatibili con la status di una potenza industriale occidentale. (Guido Gentili, Sole 24 Ore, 24 agosto 2015, p. 1, Prima pagina).","Tipo: Polirematica / Nome+preposizione+aggettivo+nome, Formanti: madre, tutto agg., riforma"
mafiocrazia,sost,Il potere delle mafie.,"Panos Kostakos, politologo greco, ricorda che «La Grecia è il luogo di nascita della democrazia, ma il guaio è che l'attuale sistema politico è una Mafiocrazia Parlamentare. Dovremmo sempre tenerlo a mente quando discutiamo questioni di legge, ordine e giustizia». La Grecia da molto tempo assieme alla Spagna è la porta delle rotte della cocaina in Europa. Nel dicembre 2011 un'indagine dell'antimafia di Milano ha portato all'arresto complessivamente di 11 persone al sequestro di 117 chili di cocaina, 48 di hashish e di vari automezzi utilizzati per un traffico illecito di droga dal Sudamerica in Italia attraverso la Grecia. (Roberto Saviano, Repubblica, 27 agosto 2012, p. 33, R2).","Tipo: Confissazione / Suffissoide, Formanti: mafia, -crazia"
mafiologico,agg,Che analizza e studia i fenomeni di tipo mafioso.,"Insomma, [Salvatore] Riina e [Bernardo] Provenzano, la Rocca di Corleone possono sembrare figurine sbiadite al confronto del re del male, Osama bin Laden, della sua morte spettacolare e della «location» che ha fatto da sfondo al trionfo delle forze speciali Usa. E allora? Cos'è questo pensiero incontrollabile che ci porta la mente alle vicende domestiche della nostra mafia, man mano che la morte di Osama si arricchisce di particolari? Certo, sarà il riflesso condizionato del cronista ormai prigioniero della sua stessa assuefazione mafiologica. Oppure sarà che le storie che raccontano la fine di grandi clandestinità si somigliano: siano esse ambientate negli ampi spazi del «war game» internazionale, che nelle anguste «trazzere» di Corleone, o di San Luca o di Casal di Principe. (Francesco La Licata, Stampa, 3 maggio 2011, p. 45, Società & Cultura).","Tipo: Confissazione / Suffissoide, Formanti: mafia, -(o)logico"
Mafiopoli,sost,Lo scandalo della mafia.,"«Nomi cognomi e infami» è il titolo del recital. Fatte le debite proporzioni, [Giulio] Cavalli -- attore ormai noto per i suoi monologhi sulla mafiopoli lombarda -- non è nuovo a queste imprese, che ricordano, almeno come mito, il Peppino Impastato che urla contro la mafia sotto la finestra del boss don Tano Badalamenti a Cinisi. (Roberto Rotondo, Corriere della sera, 30 giugno 2011, p. 12, Primo Piano).","Tipo: Confissazione / Suffissoide, Formanti: mafia, -poli 2 [Scandalo]"
maggiordomo digitale,sost,Tecnologia di supporto alla gestione domestica e personale.,"E ora ho voglia di trovare il ristorante sushi più vicino: mormoro la mia richiesta, il maggiordomo digitale che ho incorporato sopra la mia fronte mi fa apparire d'incanto la mappa del quartiere, gli indirizzi dei sushi-bar, le recensioni e le stelline che hanno sulle guide gastronomiche. (Federico Rampini, Repubblica, 23 luglio 2013, p. 39, R2).","Tipo: Calco lessicale / Nome+aggettivo, Formanti: maggiordomo, digitale"
magheggio,sost,"Manovra illusoria e poco chiara, ingannevole.","Se risulta che il dirigente di una qualsiasi azienda prende ordini da o fa accordi con il proprietario della maggiore azienda concorrente, dovrebbe essere innanzitutto l'Antitrust a intervenire per verificare l'eventuale esistenza di un «cartello» ai danni degli utenti. E se questa azienda è pubblica e l'interlocutore è anche il capo dell'opposizione, predestinato a ridiventare capo del governo, allora il «magheggio» appare in tutta la sua abnormità. (Giovanni Valentini, Repubblica, 5 luglio 2008, p. 26, Lettere, Commenti & Idee).","Tipo: Suffissazione / Deverbale, Formanti: magheggiare, suffisso zero"
malacooperazione,sost,Attività di cooperazione internazionale gestita in modo poco trasparente e efficace.,"Si tratta del colonnello del Sismi trovato morto il 16 luglio 1995 nel bagno della sua abitazione al quartiere Torino, a Roma. [Mario] Ferraro venne trovato impiccato ad un portasciugamani del bagno. Si è parlato di un omicidio mascherato, dovuto alle indagini che il colonnello Ferraro stava compiendo sulle vicende della malacooperazione. (Ferruccio Pinotti, Corriere della sera, 26 agosto 2010, p. 19, Cronache).","Tipo: Composizione / Aggettivo+nome, Formanti: malo, cooperazione"
malaeconomia,sost,Cattivo funzionamento del sistema economico.,"[Giuliano] Montaldo è così di nuovo al lavoro, con una storia che è una lucida parabola di un capitalismo malato, di quella mala economia fatta di piccoli imbrogli, nessuno scrupolo, tanto cinismo, mai passata di moda. «Il capitalismo ha sempre un cadavere sotto il letto», interviene amaro [Pierfrancesco] Favino. (Giuseppina Manin, Corriere della sera, 30 gennaio 2011, p. 43, Spettacoli).","Tipo: Composizione / Aggettivo+nome, Formanti: malo, economia"
malafinanza,sost,Cattivo funzionamento del sistema finanziario.,"Le misure prese nella due giorni appena conclusa servono a evitare che il morbo della malafinanza porti alla recessione. Ecco perché, dice il Cavaliere, «la Banca europea per gli investimenti ha aperto una linea di credito 30-40 miliardi di euro a sostegno delle imprese del vecchio continente. E il 15-20% finirà alle imprese italiane». (Lorenzo Fuccaro, Corriere della sera, 17 ottobre 2008, p. 2, Primo Piano).","Tipo: Composizione / Aggettivo+nome, Formanti: finanza, malo"
malagestio,sost,Cattiva gestione; gestione inefficace o fraudolenta.,"la crisi della rappresentanza è l'effetto corretto, e salutare, della crisi della sovranità, quel fenomeno per cui un Paese indisciplinato (anche e soprattutto per la malagestio da parte della politica) come l'Italia si vede costretto dall'austerity a togliere dalle grinfie dei partiti le chiavi della dispensa. (Sergio Luciano, Italia Oggi, 8 giugno 2012, p. 2). ** [Stefano] Modena ha sottolineato che quello fiscale è uno dei rischi di impresa da valutare in sede di cda. L’elusione sta in una zona grigia consentita dalla legge: ma gli amministratori possono essere imputati di «mala gestio» ai sensi del codice civile. (Franco Morganti, Corriere della sera, 11 dicembre 2016, p. 35, Analisi & commenti).","Tipo: Composizione / Aggettivo+nome, Formanti: malus (latino), gestio (latino)"
malainformazione,sost,Cattiva informazione; informazione viziata e scorretta.,"Nel salotto dell’appartamento di via Ovidio, in Prati, Carlo Ripa di Meana racconta questa storia di malainformazione e di «nuvole che coprono il sole» in mezzo a ritratti di Marina con gli aquiloni, opere d’arte a forma di Marina, soprammobili di scarpe rosse col tacco alto che evocano Marina, e la galanteria del marito che dopo trent’anni di matrimonio parla della moglie così: «La mia adorabile Marina». (Annalena Benini, Foglio, 10 marzo 2011, p. 1, Prima pagina).","Tipo: Composizione / Aggettivo+nome, Formanti: malo, informazione"
malamministrazione,sost,Cattiva gestione dell’amministrazione pubblica.,"Il costo della politica in democrazia è un «male» necessario che potrebbe essere mitigato solo se sapessimo dove finisce questa marea di soldi. Di fronte a questa diffusa disonestà da mezza calzetta (il ristorante di lusso, i capricci di una sera...) si prova disagio. La cosa più scoraggiante è che si tratta di malamministrazione di coattoni (tutti però regolarmente eletti), incapaci di una qualsiasi assunzione di responsabilità. (Aldo Grasso, Corriere della sera, 30 settembre 2012, p. 1, Prima pagina).","Tipo: Composizione / Aggettivo+nome, Formanti: malo, amministrazione"
malapolitica,sost,"Gestione inconcludente e inefficace della politica, nella quale prevalgono episodi di malcostume e corruzione.","L’unico fuori dal coro è [Antonio] Di Pietro, per evitare di strumentalizzare il voto, ma precisando: «Certo, il Parlamento non rispecchia più il Paese, ma io mi propongo come alternativa a [Silvio] Berlusconi non in relazione all’esito dei referendum ma per la sua malapolitica». (Adige, 14 giugno 2011, p. 5, Referendum 2011). ** La diversa politica (non chiamiamola antipolitica) è il rigetto di una malapolitica che assolve [Marco] Milanese, [Nicola] Cosentino, [Alberto] Tedesco, [Sergio] De Gregorio, che non fissa un limite dei mandati parlamentari, che non combatte i corrotti, che non dichiara guerra agli evasori, che fabbrica inceneritori, che non combatte la precarietà, che taglia i diritti dei lavoratori e via di seguito. (Felice Belisario, Europa, 14 giugno 2012, p. 1, Prima pagina). ** A far saltare i nervi al senatore berlusconiano [Domenico Scilipoti], l'essere additato continuamente dai grillini come il male assoluto, il simbolo della malapolitica e dell'opportunismo. (Giuliana Palieri, Sicilia, 6 settembre 2013, p. 4, La Politica). ** Troppo grave, al di là delle figure di reato ipotizzabili e delle situazioni personali da verificare, è il quadro di permeabilità al malaffare emerso dall’inchiesta della Procura, troppo diffuse le pratiche corruttive trasversali, troppo stretto l’intreccio fra malapolitica e delinquenza nel senso proprio del termine. (Giovanni Sabbatucci, Messaggero, 5 novembre 2014, p. 1, Prima pagina). ** l’Antimafia doveva, secondo natura, appuntarsi su «reati spia» per essa sensibili: estorsioni, concussioni, associazioni mafiose, uso di soldi di illecita provenienza. Insomma su quel terreno di coltura in cui prospera l’incontro tra malapolitica e malavita organizzata. (Goffredo Buccini, Corriere della sera, 31 maggio 2015, p. 27, Idee & opinioni).","Tipo: Composizione / Aggettivo+nome, Formanti: malo, politica"
mal di gol,loc nom,"(Scherz.) Nel gioco del calcio, sofferenza causata dalla mancata realizzazione di gol per molte partite consecutive.","[tit.] Le stelle nere col mal di gol / Soltanto cinque reti nelle otto partite del 2014, il Ghana senza attaccanti (Messaggero, 28 aprile 2014, p. 63, Sport).","Tipo: Composizione / Nome+preposizione+nome, Formanti: male, gol"
malincomico,agg,(Scherz.) Che unisce tratti di malinconia a una vena di comicità.,"Più che «malincomico», azzeccato neologismo del regista, «Elisir d'amore» è parso uno spettacolo nato per divertire. Il pubblico l'ha capito: ridendo e applaudendo la nuova produzione di Michele Mirabella che aveva grazia nella gioiosa naturalezza espressiva e facondia nel dispensare vivaci trovate. (Angelo Foletto, Repubblica, 26 ottobre 2009, p. 45, Spettacoli). ** [tit.] Verdone, un ritorno malin-comico / «Una coatta può salvare lavita» [testo] Nel ricco universo verdoniano le donne hanno sempre occupato posizioni di spicco. Infallibili detonatori di tutte le insicurezze e le spavalderie del malin-comico più amato dal pubblico italiano. (Fulvia Caprara, Secolo XIX, 6 gennaio 2018, p. 38, Xte Spettacoli).","Tipo: Parola macedonia, Formanti: malinconico, comico"
malpancismo,sost,"Malumore, fastidio, insofferenza; spesso con riferimento a situazioni di malcontento politico.","[Sergio] Chiamparino ha ascoltato alla tv le considerazioni dell'amico-avversario Enzo Ghigo che sottolineava il ruolo svolto dallo schieramento di Beppe Grillo: «Non gli do torto, in quel 3-4% c'è qualcosa di nostro. Non credo sia uno schieramento che pesca nel centrodestra, ma piuttosto in quell'area di malpancismo che è tendenzialmente di sinistra». (B. Min., Stampa, 30 marzo 2010, Torino, p. 63). ** nel centrodestra monta un malpancismo che tiene insieme insofferenze sulla condotta politica del premier e anche sulla sua condotta privata. È da vedere se e in che modo questo movimento di «indignados» si manifesterà, se nel gruppo dei Responsabili si prepara la rottura dal Cavaliere, e soprattutto se nel Pdl è davvero in atto una raccolta di firme che segnerebbe una clamorosa e storica abiura del fondatore. (Francesco Verderami, Corriere della sera, 8 settembre 2011, p. 9, Primo Piano). ** «Non sono stato il primo a parlare di malpancismo all'interno del MoVimento 5 Stelle -- tiene a precisare [Antonio Venturino] --. I malesseri sono avvertiti da tempo su tutto il territorio e spero con questa iniziativa di colmare le lacune che hanno reso impossibile a molti di noi di andare avnti nel percorso tracciato con i 5 Stelle». (Gaetano Mineo, Tempo, 31 maggio 2013, p. 5, Primo Piano).","Tipo: Suffissazione / Denominale, Formanti: mal di pancia, -ismo"
malpancista,sost,"Chi o che è insofferente, manifesta fastidio e contrarietà; spesso con riferimento a situazioni di malcontento politico.","[tit.] [Silvio] Berlusconi tampona la grande fuga / Nuova riunione dei vertici del Pdl il 4 novembre per fermare i «malpancisti», sempre più numerosi [testo] […] Nella riunione si è stabilito di affrontare il tema nella direzione nazionale, dando allo stesso tempo un chiaro segnale di dibattito interno per fermare i «malpancisti» pronti a lasciare il partito. Tra questi, nomi illustri come Alfredo Biondi, che ha annunciato la decisione di lasciare la direzione del Pdl (e domani riunirà i suoi per decidere), o l’ex candidato sindaco di Genova, Enrico Musso. (Adige, 29 ottobre 2010, p. 4, Attualità). ** La riunione di ieri sera è servita anche a fare il punto dell'insofferenza interna del partito. Resta ampio il fronte delle perplessità e [Angelino] Alfano ha il difficile compito di farle rientrare in pochi giorni, trovando una sintesi tra un magma di correnti, gruppi e gruppetti: frondisti, ma anche malpancisti, sudisti, scajoliani, alemanniani, maroniani. (Alessandro Trocino, Corriere della sera, 25 agosto 2011, p. 12, Primo Piano). ** [tit.] Alla fine arriva il sospirato «sì» / anche dai «malpancisti» dem [testo] Alla fine, i cosiddetti «malpancisti» non fanno mancare i voti al governo Renzi che ottiene la fiducia al Senato: solo [Maurizio] Rossi (Per l'Italia) nega il suo appoggio, mentre i sei «civatiani» optano per il «sì». (Giovanni Innamorati, Sicilia, 25 febbraio 2014, p. 3, La Politica). ** Dubbi, perplessità perché il fronte dei malpancisti nella minoranza è ampio, ma portare avanti una scissione non è certamente una decisione a cuor leggero. (Emilio Pucci, Messaggero, 22 febbraio 2017, p. 7, Primo Piano).","Tipo: Suffissazione / Denominale, Formanti: mal di pancia, -ista"
malware,sost,"Software scaricato dall'utente sul proprio computer, in modo spesso inconsapevole, che ha la funzione di registrare e segnalare al mittente i siti visitati durante la navigazione in Internet o di far ricevere messaggi pubblicitari indesiderati.","Una volta nel sistema, anche se si scollegano i server è difficile impedire che gli hacker prendano il controllo del computer degli utenti». Il «malware» ha la capacità di sottrarre e di impossessarsi delle informazioni che gli aggressori telematici vogliono. Siano conti correnti, dati delle carte di credito, email oppure file condivisi in rete. Secondo il Wall Street Journal, l’attacco ha colpito anche dieci agenzie governative statunitensi. (Francesca Bertoldi, Avvenire, 19 febbraio 2010, p. 25, Oggi continenti). ** Un altro esempio della debolezza degli Usa di fronte alla pirateria elettronica si è avuto ieri con la rivelazione fatta al «Financial Times» dai tecnici della FireEye, un'azienda statunitense specializzata in sicurezza informatica. Questi ultimi hanno detto che lo scorso 11 di luglio hacker, probabilmente cinesi, sono riusciti a infiltrare con il malware Enfal il computer di un funzionario straniero a bordo della portaerei Ronald Regan, in pattuglia nel Mare cinese meridionale. (Flavio Pompetti, Messaggero, 22 ottobre 2016, p. 12, Mondo). ** Era perfetto il «malware» -- dispositivo di intrusione informatica -- utilizzato, perché gli consentiva di «ricevere regolarmente sul proprio personal computer tutti i dati carpiti dai computer delle vittime, inviandoli poi a un server» da lui stesso creato. (Fiorenza Sarzanini, Corriere della sera, 11 gennaio 2017, p. 3, Primo piano).","Tipo: Prestito / Inglese, Formanti: malware (inglese)"
mamma-nonna,loc nom,Donna che diventa madre in età avanzata.,"Ma su una cosa Susan Tollesfen non molla: possibile che lei, mamma-nonna, pentita di avere rinviato troppo la maternità sia al centro di così tante attenzioni e non lo siano invece attori, cantanti, personalità varie, ultrasettantenni, papà-nonni, padri nella terza età con licenza di egoistica soddisfazione filiale? Non ha mica tutti i torti. (Fabio Cavalera, Corriere della sera, 7 novembre 2011, p. 26, Cronache). ** L'indagine statistica pubblicata da Eurostat impietosamente fotografa l'Italia come uno Stato di mamme-nonne, il Paese europeo in cui si fan più figli dopo i 40 anni e meno figli sotto i 20, si fa il primo figlio più tardi. Non primati dei quali andare fieri, in quanto il divario d'età fra mamme e figli è un fenomeno preoccupante e non c'è make-up o lifting che deroghi a una norma non scritta, ossia che i figli van fatti il prima possibile. (Daniela Missaglia, Giornale, 14 maggio 2015, p. 1, Prima pagina).","Tipo: Composizione / Nome+nome, Formanti: mamma, nonna"
mangiallenatori,sost,"(Scherz.) Nel linguaggio sportivo, presidente di una società che assume e licenzia allenatori con insolita facilità.","[Maurizio] Zamparini, presidente del Palermo calcio, detiene un singolare record mondiale: nella sua carriera ha licenziato 46 allenatori per un totale di 53 cambi di panchina. Era il 1987, quando l’imprenditore friulano acquistò il Venezia in C2, fondendolo con il Mestre. Da quel giorno sono trascorsi trent’anni. Nel frattempo, Zamparini ha acquistato la fama di peggiore mangia-allenatori del mondo. (Aldo Grasso, Corriere della sera, 22 gennaio 2017, p. 1, Prima pagina).","Tipo: Composizione / Verbo+nome, Formanti: mangiare, allenatore"
mangiarisparmi,agg,Che erode il denaro risparmiato.,"[tit.] Diritti aeroportuali mangia risparmi / Ricerca dell'Università Bocconi. Il peso sul costo del volo è passato dal 5,9% del 2000 al 9,3% / I prezzi dei biglietti calano, ma la tariffazione dei servizi sale (Italia Oggi, 20 luglio 2006, p. 8).","Tipo: Composizione / Verbo+nome, Formanti: mangiare, risparmio"
manipulitismo,sost,"(Iron.) Concezione dell'amministrazione della giustizia che si richiama all'operazione Mani pulite, condotta da un gruppo di magistrati della Procura di Milano, a partire dal 1992.","L'Italia in preda alle convulsioni del manipulitismo scoprì il bipolarismo. Un bipolarismo che da noi non ha storia e non ha tradizioni. (Davide Giacalone, Tempo, 5 settembre 2010, p. 1, Prima pagina). ** Francesco ha detto che nei seminari vanno accettati i peccatori ma non i corrotti: «Non sto parlando di persone che si riconoscono peccatori: tutti siamo peccatori, ma non tutti siamo corrotti. Si accettino i peccatori ma non i corrotti». E la parola corruzione non è nel senso del manipulitismo, ma è nella speciale accezione che ne ha dato più volte Francesco, quella collegata all’«ipocrisia e al clericalismo». (M. Antonietta Calabrò, Corriere della sera, 4 gennaio 2014, p. 2, Primo Piano).","Tipo: Suffissazione / Denominale, Formanti: Mani pulite, -ismo"
mano bionica,loc nom,"Mano artificiale, che può compiere i movimenti naturali; anche, operatore elettromeccanico impiegato nel corso di interventi chirurgici telecomandati.","[tit.] La mano bionica comandata dal cervello [testo] Una mano bionica guidata direttamente dagli impulsi cerebrali. I fili di trasmissione tra i centri nervosi e la protesi sono sottilissimi e vengono innestati in profondità in modo che tra le due parti si instauri un dialogo più diretto. (M[argherita] D[e] B[ac], Corriere della sera, 26 giugno 2012, p. 30, Cronache). ** [tit.] Arriva la mano bionica con il senso del tatto [testo] […] La prima mano bionica al mondo di questo genere ha un padre italiano, e se i programmi verranno confermati verrà impiantata proprio in Italia, a Roma, entro la fine dell’anno. L’annuncio è di Silvestro Micera, ricercatore italiano dell’Ecole Polytechnique Federale di Losanna. (Avvenire, 19 febbraio 2013, p. 2, Seconda pagina). ** [tit.] Trapiantata prima mano bionica «sensibile» [testo] [...] Usa questa metafora Paolo Maria Rossini, responsabile clinico della sperimentazione del progetto, per descrivere il successo della prima mano bionica «sensibile», realizzata nell'ambito di un progetto internazionale coordinato dal Politecnico di Losanna e testata in Italia su un paziente danese cui era stata amputata la mano sinistra. (Secolo XIX, 6 febbraio 2014, p. 4). ** E' integrata in modo permanente nell'organismo e soprattutto dotata di tatto. Poche settimane fa in Svezia è stata impiantata, anche grazie alla tecnologia italiana, una mano bionica. (Michele Bocci, Repubblica, 6 febbraio 2019, RLab, p. 4).","Tipo: Calco lessicale / Nome+aggettivo, Formanti: mano, bionico"
manovrina,sost,"Nel linguaggio politico, manovra economico-finanziaria del governo, o di un'amministrazione pubblica, finalizzata a raggiungere il pareggio di un modesto deficit nel bilancio; con connotazione talvolta ironica.","Sette milioni e mezzo di euro in meno in altri tempi sarebbero stati una piccola virgola nel complesso bilancio di Roma Capitale. In tempi di crisi e soprattutto la prospettiva di effetti ""devastanti"" della manovra economica approvata il 15 settembre dal Parlamento, rappresentano al contrario un piccolo choc finanziario. Per questo la cosiddetta «manovrina di equilibrio di Bilancio» che è approdata all’improvviso in Aula Giulio Cesare ha causato un vero e proprio terremoto. (Susanna Novelli, Tempo, 28 settembre 2011, Cronaca di Roma, p. 3). ** [tit.] Slitta la manovrina di Bilancio / prima il ddl sui crediti ai privati [testo] […] I 290 milioni di euro, secondo [Rosario] Crocetta, sarebbero sufficienti a garantire il fabbisogno di partecipate, enti, associazioni e teatri. Ma le parti sociali mostrano aperto dissenso: la manovrina consentirebbe solo il pagamento degli stipendi ai regionali ma non destinerebbe fondi allo sviluppo. (Lillo Miceli, Sicilia, 8 marzo 2014, p. 1, Prima pagina).","Tipo: Alterazione, Formanti: manovra, -ina"
manovrona,sost,(iron. Spreg.) Manovra economico-finanziaria di rilevante entità.,"Una delle ipotesi che circolano con forza è quella che vedrebbe Francoforte iniettare capitali nel Fmi e quest'ultimo intervenire attraverso l'Efsf. Si farà? La partita è aperta. Come quella sul rafforzamento del Patto di Stabilità a cui lavorano Berlino e Parigi. L'Italia, spiegano le fonti, è pronta a completare il terzetto, anche se «ora si tiene alla larga». Dopo il 5 dicembre, il giorno della manovrona, [Mario] Monti potrebbe calare le carte anche su questo fronte. (Marco Zatterin, Stampa, 30 novembre 2011, p. 2).","Tipo: Alterazione, Formanti: manovra, -ona"
mappa sismica,loc nom,Carta topografica nella quale sono segnalate le zone a rischio sismico.,"[tit.] Così cambia la mappa sismica / In aumento i comuni della fascia rossa: record in Campania [testo] È la Campania la regione-epicentro della nuova mappa sismica nazionale. Negli ultimi vent’anni, dopo il sisma del 23 novembre ’80, sono diventati ben 131 i comuni inclusi nella fascia rossa, prima categoria del sistema di valutazione del rischio predisposto dall’Istituto nazionale di geofisica. (Mattino, 19 marzo 2004, p. 1, Prima pagina).","Tipo: Composizione / Nome+aggettivo, Formanti: mappa, sismico"
marchettificio,sost,"(Iron.) La fabbrica delle marchette, delle esibizioni compiacenti e interessate, il luogo propizio per catturare i favori del miglior offerente.","In Italia manca un salotto dove gli ospiti corrano anche il rischio di essere presi in giro o garbatamente maltrattati. I talk che passano per essere intelligenti sono solo degli spaventosi markettifici. (Aldo Grasso, Corriere della sera, 18 settembre 2011, p. 71, Pay Tv). ** C’erano una volta le tabelle «A» e «B». Durante i giorni (e le notti) della discussione del bilancio erano l’oggetto del desiderio dei cronisti. Ci catapultavamo alla Pisana per una sola ragione: mettere le mani sulla lista che chiamavamo il «marchettificio» dei consiglieri. Erano due tabelle semplici, di una forza mediatica enorme, allegate al documento economico. La «A» comprendeva i soldi destinati alle associazioni, la «B» quelli per le opere pubbliche. (Alberto Di Majo, Tempo, 22 settembre 2012, p. 2, Primo Piano). ** [Riccardo] Magi, nell'inchiesta viene citato, ma come «rompiscatole», tanto che lo stesso [Salvatore] Buzzi, parlando della commissione Bilancio del Campidoglio nell'autunno 2013, a proposito di un emendamento «per 100mila euro su [Daniele] Ozzimo», spiega che «il marchettificio sul bilancio gli era stato fatto saltare da Magi». (Massimo Malpica, Giornale, 26 giugno 2015, p. 9, Interni).","Tipo: Suffissazione / Denominale, Formanti: marchetta, -ificio"
marchionnismo,sost,"La strategia gestionale di Sergio Marchionne, amministratore delegato del gruppo Fiat.","ieri [...] le sigle che fanno riferimento a Cisl e Uil hanno firmato un modello contrattuale nazionale per il settore auto con Federmeccanica, [...] anche in questo caso, la Fiom non ha neanche partecipato agli incontri, continuando con l’Aventino nei confronti di Marchionne e del «marchionnismo». (Gianni Del Vecchio, Europa, 23 dicembre 2011, p. 3, News Analysis). ** La «catastrofe» del Pd e del centrosinistra propiziata dalla vittoria di [Matteo] Renzi potrebbe essere il big-bang capace di far precipitare (in senso chimico) girotondi, popolo viola, se non ora quando, resistenza al marchionnismo, rivolta studentesca, web refrattario al pensiero unico, testate non allineate, attorno a una leadership promossa o «garantita» dalla Fiom, cioè dalla serietà della più grande (e anti-corporativa) forza operaia organizzata. (Paolo Flores d'Arcais, Fatto Quotidiano, 2 novembre 2012, p. 22).","Tipo: Suffissazione / Denominale, Formanti: Marchionne (Sergio), -ismo"
margheritico,sost,(Iron.) Chi o che fa parte dell'aggregazione politica della Margherita.,"[Rita] Borsellino, sconfitta nella sfida per la presidenza della Regione da Totò Cuffaro, l’uomo di centrodestra per cui ora l’eurodeputato diessino orlandiano Claudio Fava invoca una spallata giudiziaria («l’ultima parola spetterà ai magistrati», ha detto), si ritroverà sola, cioè senza deputati regionali a lei attribuibili, in compagnia di 15 diessini, 15 margheritici e quattro esponenti di «Uniti per la Sicilia», lista che raggruppava a scopo «raggiungimento del quorum» Rifondazione comunista, Verdi, Pdci, Primavera Siciliana, Italia dei valori e Rosa nel pugno (Foglio, 1 giugno 2006, p. 3).","Tipo: Suffissazione / Denominale, Formanti: margherita, -ico"
margheritino,sost,Chi o che fa parte dell'aggregazione politica della Margherita.,"In pratica il centrosinistra ora candida un uomo di destra. La sorprendente decisione è frutto di un patto tra il responsabile regionale del Pd Danilo Leva, l’ex deputato margheritino Roberto Ruta e l’onorevole piddino Zoggia (veri registi dell’operazione) e i vertici (quindi il solo [Antonio] Di Pietro) dell’Italia dei valori. (Francesco Cramer, Giornale, 14 febbraio 2010, p. 10, Interni). ** La domanda che ci facciamo non è inopportuna: alcuni dei margheritini erano conniventi con Lusi oppure sono stati così superficiali da non vedere quello che stava accadendo alle loro spalle? L'inchiesta della magistratura ora dovrebbe appurare altre eventuali responsabilità. Gli uomini della Margherita non possono chiamarsi fuori puntando l'indice contro il loro ex segretario amministrativo. Perché altrimenti dovrebbero riconoscere la loro incapacità. Che è anche politica. (Domenico Tempio, Sicilia, 21 giugno 2012, p. 1, Prima pagina).","Tipo: Suffissazione / Denominale, Formanti: margherita, -ino 2 [Appartenente a, relativo a]"
margheritista,sost,Chi o che fa parte dell'aggregazione politica della Margherita.,"Su questo schema l'assemblea è chiamata a votare oggi e ci sono le condizioni per farlo unitariamente, cioè di ricucire lo strappo di maggio tra ulivisti e «margheritisti». Ora c'è da risolvere una questione di metodo: i rutelliani vorrebbero approvare la relazione del leader, i parisiani pensano a un documento ad hoc. (Goffredo De Marchis, Repubblica, 28 ottobre 2005, p. 14, Politica).","Tipo: Suffissazione / Denominale, Formanti: margherita, -ista"
margherito,sost,(Iron.) Chi fa parte dell'aggregazione politica della Margherita.,"Gavino Angius, dalemiano e di formazione berlingueriana, dà voce a un classico del berlinguerismo: bisogna prendere atto che metà del Paese si riconosce dall’altra parte, i numeri sono quelli che sono, la contrapposizione potrebbe rivelarsi un boomerang, conclusione, «offriamo la presidenza di una Camera al centrodestra». Poco dopo anche Piero Fassino sembrava accedere all’idea, non se ne fa paladino ma neanche la esclude. Sulla stessa linea il margherito Renzo Lusetti. (Nino Bertoloni Meli, Messaggero, 12 aprile 2006, p. 4, Primo Piano).","Tipo: Suffissazione / Denominale, Formanti: margherita, -o"
mariniano 1,sost,"Chi o che fa riferimento alle posizioni di Franco Marini, esponente politico del centrosinistra.","C'è chi sostiene che dietro la pattuglia di franchi tiratori ci fosse anche lei. «Lo so. I veleni sono stati tanti. Un pressing continuo. Dopo la sconfitta di Franco Marini c'era chi puntava il dito dicendo che si sarebbe scatenata la vendetta dei mariniani» [Beppe Fioroni intervistato da Alessandra Arachi]. (Corriere della sera, 21 aprile 2013, p. 13, Primo Piano).","Tipo: Suffissazione / Denominale, Formanti: Marini (Franco), -(i)ano"
mariofania,sost,"Apparizione di Maria, madre di Gesù.","le vere mariofanie, quelle che hanno avuto il placet delle competenti autorità della Chiesa, declinano in modo loro proprio la presenza materna e la missione evengelica della Vergine gloriosa nella storia della Chiesa, dei popoli e del singolo uomo-donna: (Salvatore M. Perrella, Osservatore romano, 7 maggio 2008, p. 7).","Tipo: Confissazione / Prefissoide/suffissoide, Formanti: mario-, -fania"
market abuse,loc nom,"Reato commesso nei confronti di chi investe nel mercato finanziario da chi trae profitto da informazioni confidenziali (insider trading), da chi falsa il meccanismo di determinazione dei prezzi degli strumenti finanziari, da chi divulga artatamente informazioni false o ingannevoli.","A Moody’s e Standard &Poor’s sono contestati i reati di insider trading e market abuse, accuse che potrebbero essere estese anche ad altre agenzie di rating. (Corriere della sera, 19 luglio 2011, p. 2, Primo Piano). ** [tit.] Market abuse, la Cassazione rilancia [testo] La Cassazione insiste: il rapporto tra market abuse e sanzioni penali va chiarito. Così la Corte costituzionale dovrà pronunciarsi anche sulla vicenda che ha coinvolto Stefano Ricucci per l’anomalo andamento dei titoli Rcs Mediagroup, stabilendo se nel nostro ordinamento si può applicare il principio del ne bis in idem tra sanzione penale e amministrativa, cosi come richiesto dalla Corte europea dei diritti dell’uomo. (Antonio Iorio, Sole 24 Ore, 22 gennaio 2015, p. 41, Norme e tributi).","Tipo: Prestito / Inglese, Formanti: market (inglese), abuse (inglese)"
marketing virale,loc nom,"Strategia di commercializzazione basata sul passaparola, sulla propagazione della conoscenza di un prodotto entro gruppi omogenei di consumatori.","Ogni giorno dai 2500 venditori Fiat le famiglie troveranno personale che ha seguito un corso specifico e consegnerà loro materiale informativo (oltre che colori e giochi). Una campagna innovativa sia per i supporti sia per i canali di comunicazione. I libretti della Giunti Progetti Educativi non sono noiosi manuali ma piccole guide ben disegnate e ben spiegate. Quanto ai canali, si è puntato moltissimo su web, social network e marketing «virale» (quello che, come un virus buono, si diffonde esponenzialmente col passaparola). (Sara Ricotta Voza, Stampa, 6 novembre 2009, p. 25, Cronache Italiane). ** In America è attiva già da 15 anni una fondazione, BizWorld, che promuove l'insegnamento dell'economia fin dalla più tenera infanzia: addirittura cominciando dalla scuola elementare. L'ha creata un nome celebre nel mondo del venture capital della Silicon Valley, Tim Draper, che ha contribuito tra l'altro alla creazione di Skype e all'invenzione del «marketing virale». Con la BizWorld Foundation, si è dato una missione: «Sviluppare il pensiero critico e lo spirito di squadra, per aiutare i giovani ad essere dei membri produttivi della nostra società». (Federico Rampini, Repubblica, 8 aprile 2013, p. 39, R2).","Tipo: Composizione / Nome+aggettivo, Formanti: marketing (inglese), virale"
marketplace,sost,"In economia, mercato, luogo dove si svolge un'attività di compravendita; anche con riferimento a un sito web dedicato a tale attività.","Non sempre è facile seguirlo [Enrico Mazzieri], perché parla veloce e si esprime per immagini, lasciando all'interlocutore l'incombenza della sintesi. Passa rapidamente da Shanghai a Singapore, da episodio a episodio, dalle macchine a controllo numerico ai marketplace americani cui si è in parte ispirato. (Edoardo Segantini e Massimo Sideri, Corriere della sera, 27 novembre 2012, p. 32, Economia). ** [tit.] Un market place di nome Mamoo dove i bambini imparano le lingue [testo] […] Mamoo è un market place dove genitori, insegnanti, nonni e chiunque svolga attività con i bambini possa acquistare fiabe multilingua, ricche di illustrazioni e contenuti multimediali fruibili via web e su dispositivi mobile. L'obiettivo della startup è quello di insegnare le lingue ai bambini (Anna Rita Rapetta, Sicilia, 1 marzo 2014, p. 21, Noi Oggi). ** «È incoraggiante vedere che l’Italia ha guadagnato due posizioni rispetto al 2013, rafforzando il proprio impegno verso politiche favorevoli all’innovazione nel cloud -- rileva Victoria Espinel, presidente e Ceo di Bsa --. Ormai tutte le nazioni devono riconoscere che le proprie politiche hanno un impatto sul marketplace globale del cloud, per cui questa ricerca intende essere anche una chiamata alla collaborazione fra i governi nazionali, affinché i rispettivi sistemi economici possano avvantaggiarsi dei benefici offerti dal cloud». (Massimo Iondini, Avvenire, 27 aprile 2016, p. 18, Economia & Lavoro).","Tipo: Prestito / Inglese, Formanti: market (inglese), place (inglese)"
maroniano,sost,"Sostenitore di Roberto Maroni, esponente politico della Lega Nord, più volte ministro; di Roberto Maroni.","A rischio però è il presidente [dell'Eni] Roberto Poli. Al suo posto, ora, il Tesoro sta facendo avanzare il nome di Alessandro Profumo, ex ad di Unicredit. Anche se gli uomini che per il Carroccio trattano la partita -- come Giancarlo Giorgetti, «maroniano» doc -- continuano ad avere come di carta di riserva Massimo Ponzellini, attuale presidente della Bpm. (Claudio Tito, Repubblica, 2 marzo 2011, p. 1, Prima pagina). ** [Umberto] Bossi l'ha capito. I cori durissimi del «Maroni day» contro gli esponenti del cerchio magico nascono dalla spinta di una nuova macchina organizzata: leghista e maroniana, avversa all'entourage di casa Bossi, giovane, e comunque indipendentista. Se Bobo diventa il capo, i suoi supporters nel territorio saranno gli onorevoli e i consiglieri regionali di domani. (Roberto Rotondo, Corriere della sera, 22 gennaio 2012, p. 13, Primo Piano).","Tipo: Suffissazione / Denominale, Formanti: Maroni (Roberto), -(i)ano"
martiniano,sost,"Sostenitore delle posizioni rappresentate dal cardinal Carlo Maria Martini (1927-2012), già arcivescovo di Milano; del cardinal Martini.","[tit.] Il card. Martini smentisce i martiniani / Di fronte alle ricostruzioni del Conclave che continuano a presentarlo come l’anti Ratzinger, l’arcivescovo emerito di Milano fa sapere in Vaticano di non riconoscersi nel ritratto che di lui danno i giornali [testo] Il candidato che ha ottenuto più voti dopo [Joseph] Ratzinger è stato il gesuita argentino Jorge Mario Bergoglio, sul quale, a parte i 10 voti raccolti in prima battuta, si sono riversati i consensi dei «martiniani» e degli altri che non volevano che Ratzinger diventasse Papa. (Foglio, 25 aprile 2007, p. 1, Prima pagina). ** Il secondo momento del metodo martiniano di lettura divina del reale consiste in ciò che si potrebbe laicamente definire immaginazione creatrice, ovvero capacità di saper prevedere e favorire il grado di evoluzione del fenomeno. Il criterio-guida di tale immaginazione creatrice è il bene qui e ora, il massimo del bene qui e ora che da un singolo essere umano o da una singola situazione è possibile far scaturire. Ognuno di noi infatti contiene di più di quello che appare in superficie. Lo stesso vale per le istituzioni e i sistemi. Ogni cosa contiene di più di ciò che appare in superficie. (Vito Mancuso, Repubblica, 26 ottobre 2011, p. 1, Prima pagina). ** in questo conclave la già logora distinzione tra conservatori e progressisti è saltata: e c'erano cardinali «martiniani» che argomentavano preoccupati sulla necessità di proseguire l'impulso riformista voluto da [Joseph] Ratzinger e affidato dal Papa dimissionario a un successore che avesse più «vigore» di lui, e al quale ha già promesso «reverenza e obbedienza». (Gian Guido Vecchi, Corriere della sera, 14 marzo 2013, p. 10, Primo Piano).","Tipo: Suffissazione / Denominale, Formanti: Martini (Carlo Maria), -(i)ano"
marzullesco,agg,"(Iron.) Alla maniera del conduttore televisivo Gigi Marzullo; relativo agli schemi, alle trovate, agli spazi e agli orari delle sue trasmissioni.","Come appare Marzullo, con le sue marzullesche domande, il povero spettatore si accascia stremato sul divano, quasi che il telecomando, indecentemente, voglia ancora abusare di un niente da cui non si può più ricavare niente. È il finale di un divertente e, nello stesso tempo, inquietante spot di Sky: difficile dire se sia comparativo (visto che da comparare c'è ben poco); è piuttosto un attacco frontale alla tv generalista, alla Rai in particolare, alla sua offerta estiva che, nella sua storia, non ha mai conosciuto palinsesti così poveri e oltraggiosi. (Aldo Grasso, Corriere della sera, 21 agosto 2011, p. 43, Spettacoli).","Tipo: Suffissazione / Denominale, Formanti: Marzullo (Gigi), -esco"
mastellato,agg,"(Iron.) Che si richiama a Clemente Mastella, esponente politico di centro; sostenuto da Clemente Mastella.","lo slogan dell’autosufficienza mastellata è pronto: «Cchiù pochi simme, cchiù belli parimme». Dalla famiglia allargata, si passa insomma alla famiglia ristretta. (Mario Ajello, Mattino, 5 marzo 2008, p. 7, Primo piano). ** Il mandato conferito al segretario del Pd — un «preincarico», secondo la classificazione corretta dal Quirinale — è del tutto simile a un paio di precedenti che ci riportano all'era della presidenza Scalfaro. Quello del 13 ottobre 1998, con un mandato analogo affidato a Romano Prodi, il quale fallì nell'impresa di assicurarsi una fiducia di cui non disponeva. E quello risalente a tre giorni più tardi, con l'investitura di Massimo D'Alema, che ebbe invece successo grazie al soccorso delle cosiddette «truppe mastellate» messegli a disposizione da Francesco Cossiga. (Marzio Breda, Corriere della sera, 23 marzo 2013, p. 3, Primo Piano). ** Alessandrina Lonardo detta Sandra, moglie di Clemente Mastella e candidata per Forza Italia nella circoscrizione di Benevento, si è ripresa dallo svenimento dell’altro giorno -- crollò sul prato di casa dopo aver appreso di essere stata inserita nell’elenco dell’Antimafia -- e adesso con il marito aspetta l’alba a Ceppaloni facendo calcoli e ottimistiche previsioni (le truppe «mastellate» continuano infatti, nonostante tutto, ad essere agguerrite e fedeli). (Fabrizio Roncone, Corriere della sera, 1 giugno 2015, p. 13, Primo piano).","Tipo: Suffissazione / Denominale, Formanti: Mastella (Clemente), -ato"
mastelliano,sost,Sostenitore di Clemente Mastella; relativo a Clemente Mastella.,"[tit.] Orgoglio Udeur: «O noi o [Antonio] Di Pietro» / I mastelliani avvisano [Romano] Prodi: deve scegliere, con Tonino siamo incompatibili. L’ex pm: è peggio del 1992 (Libero, 20 gennaio 2008, p. 7, Primo Piano). ** l'espressione «mastelliano» è entrata nel linguaggio corrente. Con una stranezza, però: che l'aggettivo lo si usa in senso dispregiativo quando è rivolto ad altri. Quando si parla di lui, invece, il significato si attenua. Come se fosse in qualche modo compensato dalla sua straordinaria simpatia. Che gli riconoscono tutti, alleati e avversari. (Stefano Bocconetti, Liberazione, 22 gennaio 2008, p. 3, Politica e Società).","Tipo: Suffissazione / Denominale, Formanti: Mastella (Clemente), -(i)ano"
matare,verb,"Stravincere, avere il dominio assoluto sull'avversario.","«La città del futuro», grida [Silvio Berlusconi] a las cinco de la tarde quando le gradinate sono un'arena e da matare c'è più la paura del centro-destra di non farcela al primo turno che una sinistra quanto mai anemica. (Giannino della Frattina, Corriere della sera, 8 maggio 2011, p. 2, Il fatto).","Tipo: Adattamento, Formanti: matar (spagnolo), -are 1 [Suffisso verbale]"
maternità surrogata,loc nom,Maternità portata a termine per conto di una donna il cui ovulo già fecondato viene impiantato nell'utero di un'altra donna.,"il bimbo ha una storia speciale: è figlio di tre sorelle. Alex, sua mamma, resa sterile da un cancro alla cervice quasi dieci anni fa, è stata aiutata a coronare il sogno di avere una famiglia dalla gemella Charlotte, che le ha donato gli ovociti, e da Helen, la primogenita, che ha portato avanti la gravidanza al suo posto. Una maternità surrogata inedita che ha commosso la Gran Bretagna, dove l'utero in affitto è legale. (Monica Ricci Sargentini, Corriere della sera, 16 luglio 2008, p. 22, Cronache). ** Uno si accorge che non si tratta di bovini o pesci rossi quando incominciano ad affiorare certe terminologie e si incomincia a parlare di «utero in affitto» e di «maternità surrogata». Si tratta di bambini, per così dire, prenotati e pagati. Una donna mette a disposizione il suo utero per ospitare un feto di altra provenienza per conto dei genitori naturali che non possono, o non vogliono, avere figli, e ai quali poi devono consegnare il neonato. La pratica si sta diffondendo, anche in Europa. (Giovanni Bensi, Avvenire, 7 agosto 2013, p. 1, Prima pagina). ** «Dal momento in cui mi sono messo al computer e ho digitato “maternità surrogata” al momento in cui ho avuto i miei bambini in braccio, è trascorso un anno -- ha raccontato Ricky Martin a ""Vanity Fair"" --. Ci sono agenzie attraverso le quali puoi consultare i profili di molte donne. Ti siedi, leggi e cominci a riflettere: “Forse voglio una donna latina come me, con un buon livello d'istruzione, alta, ma non troppo...”. È un procedimento lungo. Alla fine non sai neanche tu perché, di fronte a una fotografia e a una descrizione, pensi: “Questa è la madre di mio figlio”. Però succede». (Paolo Bracalini, Giornale, 10 agosto 2015, p. 15, Controcorrente). ** Massimo Gandolfini, il portavoce del comitato «Difendiamo i nostri figli» che ha organizzato il Family day e che ieri, dal palco, grida che nel catino del Circo Massimo, ci sono due milioni di persone («Un successo epocale»), chiude il raduno cattolico con un invito alla riscossa e parole durissime: «Le femministe dovrebbero vomitare all’idea che si possa comprare l’utero… ». Un video-choc sulla maternità surrogata è appena stato proiettato, la californiana Jennifer Lahl ha raccontato delle maternità usa e getta e dei figli di Elton John e del suo compagno. (Giovanna Casadio, Repubblica, 31 gennaio 2016, p. 2). ** Cena a casa con la focaccia insieme ai bambini e poi il consueto rituale per metterli a dormire: Antonio e Gianfranco (i nomi sono di fantasia), i due papà a cui la Corte d’Appello di Trento ha riconosciuto la piena paternità congiunta dei gemelli avuti in Ontario con la maternità surrogata, hanno concluso così la giornata di ieri. (Elena Tebano, Corriere della sera, 2 marzo 2017, p. 9, Primo piano).","Tipo: Polirematica / Nome+aggettivo, Formanti: maternità, surrogato"
maxiappalto,sost,Appalto che comporta la realizzazione di grandi opere e il movimento di ingenti capitali.,"Poi una commessa importante, quella per la messa in sicurezza del porto di Castellammare, un maxi appalto che i commissari straordinari che amministrano il Comune -- sciolto per mafia oltre un anno fa -- sono riusciti ad appaltare con non poche difficoltà. Una commessa che deve aver dato fastidio a chi, per eliminare la concorrenza, non si fa scrupolo di ricorrere alla violenza. (L[illi] Gen[co], Avvenire, 25 agosto 2007, p. 10, Oggi Italia). ** E poi la manutenzione. Altro tasto dolente a Roma, su cui ci sono state aspre polemiche contro la giunta guidata da [Walter] Veltroni. Che nel novembre 2006 ha deciso di prendere il toro per le corna affidando la manutenzione di 800 chilometri di strada (quelle a alto scorrimento) al consorzio Romeo Gestioni con un maxiappalto di 576 milioni di euro. Operazione chiaritasi con una pronuncia del Tar a favore della Romeo solo a febbraio, dopo che la terza classificata aveva accusato il consorzio di conflitto di interessi. (Cinzia Gubbini, Manifesto, 19 marzo 2008, p. 7, Politica e Società).","Tipo: Confissazione / Prefissoide, Formanti: maxi-, appalto"
maxiaumento,sost,"Aumento di ingenti proporzioni; con particolare riferimento all'aumento di capitale di una società, a un aumento di stipendio, a rilevanti aumenti del costo di beni e servizi.","Due partite cruciali del credito avanzano. Ieri il cda di Unicredit ha fissato condizioni e prezzo del maxi-aumento di capitale da quasi 13 miliardi che partirà da lunedì 6 per concludersi il 10 marzo. (Claudia Cervini, Nazione, 2 febbraio 2017, p. 25, Economia).","Tipo: Confissazione / Prefissoide, Formanti: maxi-, aumento"
maxibond,sost,"Nel mercato finanziario, obbligazione emessa per un valore nominale complessivo molto elevato, a lungo termine.","[tit.] Via libera al maxi-bond convertendo / In arrivo a Torino-Detroit 4 miliardi / Il prestito arriverà fino a 2,5 miliardi di dollari / Gli Agnelli sottoscriveranno con 600 milioni (Messaggero, 30 ottobre 2014, p. 16, Economia).","Tipo: Prestito / Inglese, Formanti: maxi-, bond (inglese)"
maxicausa,sost,"Causa giudiziaria intentata da molte persone, o al fine di ottenere cospicui risarcimenti economici.","Di qui, il via libera alla class action. Ossia all’azione collettiva avviata lo scorso anno dal Codacons contro la Voden Medical Instruments Spa, ideatrice e distributrice dell’Ego test Flu. Un banco di prova per questo tipo di azioni risarcitorie milionarie, tipiche della giustizia americana: si pensi solo alle maxi cause contro i produttori di sigarette. (Mario Pappagallo, Corriere della sera, 28 dicembre 2010, p. 22, Cronache).","Tipo: Confissazione / Prefissoide, Formanti: maxi-, causa"
maxicedola,sost,Dividendo di importo molto elevato.,"[tit.] Il Tesoro studia una maxi-cedola dai gioielli di Stato (Sole 24 Ore, 30 settembre 2011, p. 13, Primo piano).","Tipo: Confissazione / Prefissoide, Formanti: maxi-, cedola"
maxicommessa,sost,"Commessa, ordinazione di beni, materiali o servizi, per un importo di rilevante entità.","[tit.] Nucleare, maxicommesse da 300 milioni (Corriere della sera, 2 novembre 2010, p. 36, Economia).","Tipo: Confissazione / Prefissoide, Formanti: maxi-, commessa"
maxiconcorso,sost,"Concorso pubblico per un numero molto elevato di posti, al quale partecipa un ingente numero di candidati; concorso che mette in palio numerosi premi di valore.","[tit.] Scuola, nel 2012 maxi-concorso / «Interessate 300.000 persone» [testo] Dopo oltre un decennio tornano nella scuola i concorsi pubblici. Per il ministro dell’Istruzione, [Francesco] Profumo, «è tempo» di varare entro il 2012 un maxi-concorso. (Gabriella Bellucci, Sicilia, 21 dicembre 2011, p. 1, Prima pagina). ** [tit.] Precari oggi in assemblea contro il maxi-concorso (Gazzettino, 8 ottobre 2012, p. VIII, Mestre Marcon).","Tipo: Confissazione / Prefissoide, Formanti: maxi-, concorso"
maxidebito,sost,Debito di rilevante entità; con particolare riferimento al debito pubblico dello stato italiano.,"Oggi di patrimoniale si riparla molto. Obiettivo: abbattere il maxidebito e riaprire la strada per finanziare la crescita. Ma c’è il rischio di punire solo il ceto medio. (Dario Di Vico, Corriere della sera, 30 gennaio 2011, p. 1, Prima pagina).","Tipo: Confissazione / Prefissoide, Formanti: maxi-, debito"
maxidividendo,sost,"In economia, dividendo azionario molto cospicuo.","Quanto alle ipotesi su come deciderà la famiglia De Benedetti di impiegare la liquidità gli addetti ai lavori sono convinti che, almeno nel breve periodo, tali risorse non saranno utilizzate. [...] C'è però unanimità tra gli analisti sulla possibilità che una parte dell'assegno possa essere girato alla proprietà. Dunque, che ci possa essere un maxidividendo. (Marigia Mangano, Sole 24 Ore, 19 settembre 2013, p. 39, Finanza e mercati).","Tipo: Confissazione / Prefissoide, Formanti: maxi-, dividendo"
maxifinanziamento,sost,Finanziamento di importo molto elevato.,"I gruppi di Nano-Cnr, Ifn-Cnr, Politecnico di Milano, Sns, Cambridge e Manchester, autori dello studio, hanno un ruolo di primo piano nella Graphene Flagship, il progetto europeo premiato con un maxi-finanziamento di un miliardo di euro per i prossimi dieci anni, (Nazione, 30 novembre 2013, Pisa, p. 10).","Tipo: Confissazione / Prefissoide, Formanti: maxi-, finanziamento"
maxigara,sost,"Gara per appalti di notevole importo, alla quale partecipano molti concorrenti.","Sospendere la maxi gara e poi annullarla. In Consip ci sono pochi dubbi sulle contromisure da assumere sull'appalto da due milioni e 690mila euro, che vede le ditte di Alfredo Romeo al vertice della graduatoria per l'aggiudicazione, e quella spinta dal senatore Denis Verdini, almeno secondo le testimonianze agli atti dell'inchiesta, in seconda posizione. (Valentina Errante, Messaggero, 13 marzo 2017, p. 4, Primo Piano).","Tipo: Confissazione / Prefissoide, Formanti: maxi-, gara"
maxi-incentivo,sost,Incentivo di entità molto rilevante.,"La scelta di reiterare il maxi incentivo alle assunzioni a tempo indeterminato rischia il bis del flop già realizzato col decreto Letta-Giovannini, ma è il prezzo da pagare al fatto che il governo sia di sinistra, e dunque creda di decidere lui al posto delle imprese quali contratti siano preferibili. (Oscar Giannino, Messaggero, 16 ottobre 2014, p. 1, Prima pagina).","Tipo: Confissazione / Prefissoide, Formanti: maxi-, incentivo"
maxi-indagine,sost,"Indagine molto complessa e di vaste proporzioni, spesso condotta su scala internazionale.","La maxi-indagine si snoda tra Francia e Belgio, e nelle perquisizioni effettuate a Molenbeek, il quartiere di Bruxelles dove martedì sarebbe stato avvistato [Salah] Abdeslam, l'allarme chimico è rimbalzato a Parigi: l'ospedale Necker denunciava ieri il furto di una dozzina di tute protettive usate per evitare virus come l'Ebola, assieme a maschere anti-batteriche, guanti e stivali. (Giornale, 22 novembre 2015, p. 9, Il Fatto).","Tipo: Confissazione / Prefissoide, Formanti: maxi-, indagine"
maxi-ingorgo,sost,Ingorgo stradale che coinvolge un gran numero di veicoli.,"[tit.] Maxi ingorgo in Centro: pioggia e pedoni mandano in tilt la viabilità (Messaggero, 18 marzo 2011, p. 36, Cronaca di Roma).","Tipo: Confissazione / Prefissoide, Formanti: maxi-, ingorgo"
maximanovra,sost,Manovra economico-finanziaria di rilevante entità; intervento amministrativo di grande rilievo sociale e politico.,"Nella maximanovra di 76 prefetti appena decisa, parecchi spostamenti erano bipartisan. (Foglio, 27 novembre 2001, p. 1, Prima pagina). ** Problemi che Fabrizio Cicchitto evoca come molto seri se «dall'Europa non cambiano atteggiamento e non ci trattano come si deve. Perché se la maxi manovra e l'invocato governo tecnico danno come risultato uno spread a 525 e una Borsa che tracolla, la situazione si fa drammatica». (Paola Di Caro, Corriere della sera, 8 gennaio 2012, p. 11, Primo Piano).","Tipo: Confissazione / Prefissoide, Formanti: maxi-, manovra"
maxiofferta,sost,Offerta di acquisto di rilevante entità.,"La maxiofferta di Microsoft [per acquisire il controllo del motore di ricerca Yahoo!] fa bene alle borse europee ma non a quella americana. Su Wall Street, infatti, ha influito di più un dato assai negativo per l’economia a stelle e strisce, che avvalora l’ipotesi di recessione: per la prima volta dopo 4 anni, gli occupati sono calati di 17mila unità. È la conferma, spiegano gli analisti, della delicatezza dello scenario già appesantito dalla crisi dei mutui subprime e dal crollo del mercato immobiliare. (Mattino, 2 febbraio 2008, p. 2, Primo piano).","Tipo: Confissazione / Prefissoide, Formanti: maxi-, offerta"
maxioperazione,sost,Operazione di polizia che comporta l'impiego di molti uomini e mezzi; operazione economico-finanziaria di grande rilevanza per il mercato.,"Ieri, la maxi-operazione della Bce, a cui hanno partecipato 390 istituti di credito (più del normale), ha contribuito a una riduzione del costo del denaro. Il tasso d'interesse Euribor a due settimane è sceso di mezzo punto percentuale al 4,45% e quello a un mese di trenta punti base al 4,63 per cento. (Beda Romano, Sole 24 Ore, 19 dicembre 2007, p. 3, In primo piano). ** La maxi-operazione, diretta dal capo della Mobile Renato Cortese, «sdogana» il 416 bis a Roma, consentendo di fornire elementi alla Procura della Repubblica per contestare e individuare l'esistenza di un'associazione di stampo mafioso nella Capitale. (Lorenzo Attianese, Sicilia, 27 luglio 2013, p. 7, I Fatti).","Tipo: Confissazione / Prefissoide, Formanti: maxi-, operazione"
maxiordine,sost,Ordinativo molto consistente; ordine di vendita per un importo molto elevato.,"[tit.] Airbus, maxi-ordine per 82 velivoli con Turkish airlines / Il contratto vale 9,3 miliardi di dollari (Sole 24 Ore, 16 marzo 2013, p. 28, Finanza & Mercati).","Tipo: Confissazione / Prefissoide, Formanti: maxi-, ordine"
maxipensione,sost,"Pensione, vitalizio assicurativo di notevole entità.","«Quegli assegni d'oro sono un'offesa». Insegnanti, operai, precari: esplode la rabbia per le maxi-pensioni dei superburocrati regionali. In Sicilia la media è di 600 euro al mese. (Massimo Lorello, Repubblica, 19 marzo 2010, Palermo, p. I). ** [tit.] Duro «j'accuse» del predicatore del Papa contro politici e amministratori / «Rubano come Giuda». «Uno scandalo i superstipendi e le maxipensioni» (Sicilia, 19 aprile 2014, p. 9, I Fatti).","Tipo: Confissazione / Prefissoide, Formanti: maxi-, pensione"
maxipiano,sost,"Piano d'azione a vasto raggio, molto articolato e dettagliato.","[tit.] Maxi-piano dell'Europa per salvare il Portogallo [testo] Crisi, è allarme Portogallo e l'Unione Europea vara un maxi-piano di salvataggio da 75 miliardi di euro. (Ivo Caizzi, Corriere della sera, 25 marzo 2011, p. 1, Prima pagina). ** [tit.] [Federica] Guidi: «Arriva il maxipiano per il made in Italy» [testo] […] un maxi piano straordinario per il «made in Italy» con l’aumento di almeno 20 mila unità delle imprese esportatrici entro il 2015. Piano che comprende il rafforzamento delle manifestazioni fieristiche e delle strutture per l’internazionalizzazione. Verrà varato entro un paio di settimane. (Umberto Mancini, Messaggero, 30 maggio 2014, p. 3, Primo Piano).","Tipo: Confissazione / Prefissoide, Formanti: maxi-, piano"
maxiprestito,sost,Prestito di rilevante entità.,"sul piano finanziario, i maxi-prestiti triennali offerti dall'Eurotower quest'inverno hanno creato una situazione inedita: se la Bce tagliasse i tassi, le banche commerciali in Europa si troverebbero immediatamente con un onere più basso sui mille miliardi di debiti che hanno preso da Francoforte (solo quelle italiane, per ben 270 miliardi). Sarebbe un sussidio colossale, ossigeno prezioso proprio quando intere parti del sistema rischiano l'asfissia. (Federico Fubini, Corriere della sera, 5 giugno 2012, p. 3, Primo Piano).","Tipo: Confissazione / Prefissoide, Formanti: maxi-, prestito"
maxiretata,sost,Operazione di polizia che comporta il fermo di molte persone.,"Si tratta di uno spin-off giudiziario non dell'inchiesta Mose, ma di quella per frode fiscale che nel febbraio 2013 fece da stura a tutti gli altri filoni: dalla turbativa d'asta su un appalto del Porto che causò l'arresto di Giovanni Mazzacurati (luglio 2012), alla maxi retata del Mose (4 giugno 2014). (Messaggero, 22 giugno 2014, p. 8, Primo Piano).","Tipo: Confissazione / Prefissoide, Formanti: maxi-, retata"
maxi-risarcimento,sost,Risarcimento di ingenti somme di denaro.,"Ci vorranno ancora uno o due anni per sapere se la guerra di Segrate si concluderà davvero con il maxi-risarcimento a Cir e con la soddisfazione del Fisco, che se ne incamererà quasi un terzo. (Antonella Olivieri, Sole 24 Ore, 31 luglio 2011, p. 1, Prima pagina).","Tipo: Confissazione / Prefissoide, Formanti: maxi-, risarcimento"
maxirissa,sost,Rissa che coinvolge un grande numero di persone.,"La partita finisce con la maxi rissa finale scatenata dal fallaccio che Marcelo commette su Fabregas, ultimo arrivato nello spogliatoio catalano. Le panchine si svuotano, volano parole grosse e qualche spintone. (Europa, 19 agosto 2011, p. 1, Prima pagina). ** Nella maxi-rissa tra fazioni opposte ha avuto la peggio il sedicenne, raggiunto da più coltellate e finito ricoverato al Santo Spirito. Le immagini delle telecamere di videosorveglianza riprendono la scena del pestaggio: un accanimento collettivo, senza pietà. (Alessia Marani, Messaggero, 13 gennaio 2017, p. 41, Cronaca di Roma).","Tipo: Confissazione / Prefissoide, Formanti: maxi-, rissa"
maxisanatoria,sost,"Sanatoria generalizzata, che riguarda un numero di casi molto ampio.","In principio ci fu il permissivismo. Nel 2005, di fronte alla valanga di sin papeles, [José Luis Rodríguez] Zapatero varò una maxi-sanatoria di cui usufruirono 700mila stranieri. L’economia ne risentì favorevolmente: si calcola che gli immigrati abbiano contribuito per il 20% alla crescita del Pil spagnolo. Rappresentano una forza lavoro giovane e a basso costo che finanzia per il 15% il sistema di previdenza sociale, mentre fa ricorso al sistema sanitario molto meno dei cittadini iberici. (Luigi Geninazzi, Avvenire, 15 giugno 2008, p. 10, Primo Piano).","Tipo: Confissazione / Prefissoide, Formanti: maxi-, sanatoria"
maxisanzione,sost,Sanzione di entità molto rilevante.,"Nella contabilità del call center figuravano come lavoratori autonomi invece che veri e propri dipendenti. In questo modo la Mastercom srl di Assago (Milano) avrebbe evaso iva, irpef e contributi che avrebbe dovuto versare per 861 collaboratori che ora la Guardia di finanza considera «lavoratori in nero», mentre la società deve fronteggiare una maxisanzione da 3,7 milioni di euro. (Giuseppe Guastella, Corriere della sera, 11 novembre 2010, p. 29, Cronache). ** Un primo passo per le semplificazioni potrebbe essere quello di ridurre le sanzioni a carico dei cittadini onesti che commettono errori in buona fede, senza l'intento di evadere. Ad esempio, sono ingiustificate le maxi-sanzioni su errori di poco conto, come nei casi in cui, per pochi euro di differenza, si chiedono sanzioni del 30% sull'intero importo, senza escludere dalla sanzione l'importo già versato. (Salvina Morina e Tonino Morina, Sicilia, 13 maggio 2013, p. 2, Il Fatto).","Tipo: Confissazione / Prefissoide, Formanti: maxi-, sanzione"
maxisconto,sost,Sconto molto consistente.,"A Roma e nel Lazio (ma sono certo che anche in altre Regioni è così) ci sono migliaia e migliaia di furbetti che l’abitazione la comprano con il maxisconto, oppure ce l’hanno in affitto a prezzi irrisori (e perfino in zone di pregio) pur avendo un reddito alto e capacità finanziaria per pagare di più. (Mario Sechi, Tempo, 29 marzo 2011, p. 1, Prima pagina).","Tipo: Confissazione / Prefissoide, Formanti: maxi-, sconto"
maxisequestro,sost,Sequestro cautelare di grandi proporzioni.,"[tit.] Maxi-sequestro di botti pericolosi: c’erano anche granate e la «finanziaria» / Quintali di polvere da sparo in cantine e magazzini: pioggia di denunce (Messaggero, 31 dicembre 2010, p. 35, Cronaca di Roma). ** Furono le fiamme gialle a sgominare il cartello della Piana di Gioia Tauro in joint venture con i clan di camorra con un maxi-sequestro di 80 chili di droga purissima. (Federico Minniti, Avvenire, 31 gennaio 2017, 12, Attualità).","Tipo: Confissazione / Prefissoide, Formanti: maxi-, sequestro"
maxisqualifica,sost,"Nello sport, squalifica molto pesante, di lunga durata.","Tutti insieme, appassionatamente, coinvolti in un'inchiesta della Procura della Repubblica di Padova, che ha poi trasmesso tutta la documentazione al Coni. La maxisqualifica richiesta raggiunge complessivamente i 22 anni di stop: 6 per il ciclista e 4 ciascuno per i suoi parenti. (Giorgio Viberti, Stampa, 10 dicembre 2010, p. 60, Sport). ** [tit.] Calcio, le nuove norme / Insulti razzisti all’avversario / prima maxisqualifica: 10 turni (Messaggero, 8 agosto 2013, p. 1, Prima pagina).","Tipo: Confissazione / Prefissoide, Formanti: maxi-, squalifica"
maxistangata,sost,"Provvedimento economico-finanziario finalizzato al riordino dei conti pubblici, molto superiore alle aspettative.","L’ondata di rincari dei carburanti sta creando allarme tra le associazioni dei consumatori. Il Codacons denuncia il rischio di una «maxi-stangata da 510 euro annui a famiglia», se non si agirà sui prezzi del carburante e in generale dell’energia. (Alessandra Chello, Mattino, 5 marzo 2008, p. 13, Economia). ** Una linea sposata anche dal Codacons. Se si trasformeranno da ipotesi in fatti gli aumenti delle aliquote Iva, ha spiegato l'associazione dei consumatori, massacreranno le famiglie italiane con una maxi-stangata da 791 euro annui. (A[ndrea] Bas[si], Messaggero, 19 aprile 2017, p. 6, Primo Piano).","Tipo: Confissazione / Prefissoide, Formanti: maxi-, stangata"
maxistanziamento,sost,Ingente stanziamento di fondi.,"A parte gli interventi legislativi già adottati per ridurre i nuovi ingressi (maggiore applicabilità degli arresti domiciliari, delle misure alternative o dei lavori di pubblica utilità), è stato ripreso in mano il progetto di interventi varato dall’ex ministro Alfano nel 2010 con un maxi-stanziamento di 468 milioni. (Giovanni Bianconi, Corriere della sera, 10 ottobre 2013, p. 15, Primo Piano).","Tipo: Confissazione / Prefissoide, Formanti: maxi-, stanziamento"
maxi-studio,sost,"Indagine, ricerca che coinvolge numerosi ricercatori e ha durata pluriennale.","forse il pericolo è scongiurato, i telefonini non aumentano il rischio di cancro al cervello o più in generale al sistema nervoso centrale, anche se li si utilizza abitualmente da oltre 10 anni. Il dato rassicurante arriva da un maxi-studio condotto in Danimarca da Cristoffer Johansen della Cancer Society di Copenhagen e Patrizia Frei dell’istituto dei Tumori di Copenhagen. (Mattino, 21 ottobre 2011, p. 16, Attualità).","Tipo: Confissazione / Prefissoide, Formanti: maxi-, studio"
maxisvalutazione,sost,Forte perdita di valore.,"La maxisvalutazione annunciata da Ubs sui propri investimenti nei mutui subprime per 10 miliardi di dollari non ha avuto particolare impatto sul settore. (Mattino, 11 dicembre 2007, p. 16, Borsa). ** svalutare in Italia i crediti in sofferenza al 17,5%, significherebbe fare emergere qualcosa come 40 miliardi di perdite nei bilanci degli istituti creditizi. Di questo aveva paura il mercato. E di questo avevano paura gli stessi banchieri, convinti di dover ingerire l’amara pillola delle maxi-svalutazioni. (Luca Davi e Morya Longo, Sole 24 Ore, 22 gennaio 2016, p. 3, Mercati globali).","Tipo: Confissazione / Prefissoide, Formanti: maxi-, svalutazione"
maxitruffa,sost,Truffa di rilevante entità.,"[tit.] Sesso e denaro per avere ricette false, maxi-truffa con medici compiacenti / Processo a un imprenditore farmaceutico e 52 presunti complici (Messaggero, 3 dicembre 2010, p. 13, Cronache).","Tipo: Confissazione / Prefissoide, Formanti: maxi-, truffa"
maxiudienza,sost,Udienza processuale con un numero molto elevato di imputati o di parti in causa.,"Ieri […] maxiudienza a Grosseto per la tragedia della Concordia. Pubblico delle grandi occasioni, una specie di Sanremo giudiziaria. […] L'attesa viene delusa, come sempre in questi casi. (Vittorio Feltri, Giornale, 4 marzo 2012, p. 1, Prima pagina).","Tipo: Confissazione / Prefissoide, Formanti: maxi-, udienza"
maxivincita,sost,Vincita di notevole entità.,"[tit.] A Olbia un sei da 21 milioni / Maxi vincita al Superenalotto con un sistema da 14 euro (Unione Sarda, 25 maggio 2014, p. 14, Cronaca).","Tipo: Confissazione / Prefissoide, Formanti: maxi-, vincita"
mcdonaldizzazione,sost,"Espansione colonialistica, penetrazione capillare basata sulla capacità di suggestione, che produce un appiattimento culturale a livello mondiale.","E non pensiate che, di fronte alla «McDonaldizzazione» del gusto, i nostri chef potranno salvarci. Per [Cesare] Marretti non esistono più (a parte Gualtiero Marchesi) geni dei fornelli e le tradizioni ormai «non sono altro che una presa in giro dei gourmet. La cucina del futuro -- conclude -- sarà poco elaborata, volta semplicemente a contrastare l'obesità». (Rosalba Carbutti, Quotidiano Nazionale, 19 aprile 2009, p. 14, Cronache). ** [Roberto] Masi sostiene il carattere nazional-popolare di McDonald’s ma ammette che in passato loro stessi hanno sbagliato ad accettare passivamente le accuse della sociologia di ispirazione no global, a cominciare dal famoso libro di Ritzer sulla mcdonaldizzazione del mondo. (Dario Di Vico, Corriere della sera, 31 maggio 2015, p. 25, Cronache).","Tipo: Adattamento, Formanti: Mc Donald's (inglese), -izzazione"
mcjob,sost,Lavoro scarsamente qualificato nei settori della ristorazione e dei servizi in genere.,"Basta pensare al termine «mcjob» che identifica tutt’oggi il lavoro povero, dequalificato, quello che i giovani accettano solo perché non trovano niente di meglio. «Mcjob? Mi fa ridere. Da noi non esiste un solo posto di lavoro irregolare mentre leggo le denunce della Cgil secondo le quali nell’alberghiero in Italia il 30% del lavoro è in nero. Chi sfrutta chi?» [Roberto Masi intervistato da Dario Di Vico]. (Corriere della sera, 31 maggio 2015, p. 25, Cronache).","Tipo: Prestito / Inglese, Formanti: Mc Donald's (inglese), job (inglese)"
mediacrazia,sost,"(Iron.) Il potere dei mezzi d'informazione, che influenzano e condizionano l’opinione pubblica.","Carlo Feltrinelli, lei guida una casa editrice molto caratterizzata. «Sì, ma non siamo una setta né una fazione. Siamo fuori dalla mediacrazia, come la chiama Giovanni Sartori. Nell'Italia delle cricche e delle piccole e grandi mafie siamo uno spazio di libertà, creatività, fatto di molta impresa, non più soltanto su carta». (Aldo Cazzullo, Corriere della sera, 1 maggio 2011, p. 17).","Tipo: Confissazione / Suffissoide, Formanti: media 2 (inglese) [s. m. pl. 'mezzi di comunicazione'], -crazia"
mediatico-giudiziario,loc agg,Dei procedimenti giudiziari pubblicizzati e amplificati dai mezzi d'informazione.,"so abbastanza di politica, e di abuso mediatico-giudiziario della politica, per capire certi delinquenziali titoli di giornale seguiti all’ispezione della Banca d’Italia («Così [Denis] Verdini svuotava il forziere»), certi bassi toni corsivistici, certe ridicolaggini ben mascherate da atti d’accusa. (Giuliano Ferrara, Foglio, 17 agosto 2010, p. 1, Prima pagina). ** La bolla mediatico-giudiziaria continua a gonfiarsi e prima o poi è destinata a esplodere. Non uso la parola «sgonfiarsi» perché quel che sta accadendo conduce dritti verso una situazione di caos e rottura del Paese. (Mario Sechi, Tempo, 29 gennaio 2011, p. 1, Prima pagina). ** Da un male può nascere un bene, penserà qualche ottimista: questo conflitto potrebbe essere l'occasione per una nuova politica della giustizia. Potrebbe permettere di varare una legge adeguata sulle intercettazioni. Potrebbe poi porre fine al mal costume dello sfruttamento del circuito mediatico-giudiziario per la costruzione di carriere politiche. E ristabilire rapporti corretti fra istituzioni rappresentative e ordine giudiziario. (Angelo Panebianco, Corriere della sera, 21 agosto 2012, p. 1, Prima pagina). ** Cercate giustizia? Andate altrove. Dalle nostre parti siamo ormai al più scellerato circo mediatico-giudiziario, secondo la celebre espressione coniata dall'avvocato Daniel Soulez Larivière nel lontano '93 (quando in Italia impazzava Tangentopoli). La gogno si consuma prima sui giornali, poi forse arriva una condanna in primo grado ma raramente questa supera il giudizio d'appello. (Annalisa Chirico, Giornale, 12 novembre 2014, p. 1, Prima pagina). ** Nel Grande Racconto Anulare è sempre più difficile distinguere cosa sia realtà e cosa finzione: i personaggi (er cecato, er canuto e via con altri mille soprannomi) vivono ormai di luce autonoma, fanno parte di un circo mediatico-giudiziario dai mille risvolti narrativi. (Aldo Grasso, Corriere della sera, 16 settembre 2017, p. 63, Spettacoli).","Tipo: Composizione / Aggettivo+aggettivo, Formanti: mediatico, giudiziario"
mediatizzato,agg,In cui si avverte la presenza dei mezzi d’informazione; pubblicizzato e amplificato dai mezzi d'informazione.,"[Al] Tribunale di Milano [...] restano senza aspiranti 11 posti sui 21 messi a concorso. Eppure, mentre si solleva clamore per questa mediatica sede, un silenzio più desolato continua invece ad avvolgere Tribunali assai meno mediatizzati (Luigi Ferrarella, Corriere della sera, 7 novembre 2011, p. 34, Idee & opinioni). ** «Di certe polemiche iper-mediatizzate sono stati strapieni soprattutto gli anni che abbiamo alle spalle, quelli del ""bipolarismo furioso"". Le trovavo e le trovo inutili e indigeribili. Penso che questo valga persino di più quando le polemiche ""a testa bassa"" coinvolgono i cattolici e i giornali cattolici» [Marco Tarquinio intervistato da M. Antonietta Calabrò]. (Corriere della sera, 27 agosto 2012, p. 13, Primo Piano). ** Come ha spiegato Al Bano: «Vent’anni sono vent’anni. È stato come ricominciare da capo. Lei ha voluto abbassare le canzoni di un tono perché non cantava da tanto tempo, io ho dovuto modificare il mio modo di cantare da solista… ci sono voluti alcuni concerti per rodare il tutto. C’era una specie di ghiaccio dell’Alaska da rompere». […] ci s’immagina che il pubblico la segua come farebbe con una puntata di «In Treatment»: per cogliere l’inespresso, le sottigliezze psicologiche. Una terapia di coppia mediatizzata. (Aldo Grasso, Corriere della sera, 1 giugno 2015, p. 55, Spettacoli).","Tipo: Suffissazione / Deaggettivale, Formanti: mediatico, -izzato"
mediatizzazione,sost,Diffusione e amplificazione attraverso i mezzi d'informazione.,"[Alessandro] Dal Lago è anche il sociologo che due anni fa si è trovato improvvisamente nel ruolo dell’iconoclasta, per aver criticato «l’universo binario» di Roberto Saviano. Non ce l’ho con lui, diceva Dal Lago, inseguito da commenti orripilati di ogni colore, ma con la «mediatizzazione» dell’eroe-Saviano che diventa proiezione di un senso di colpa collettivo, per cui tutti abbracciano, senza chiedersi perché, «opinioni rigorosamente bipartisan» espresse in «feuilleton morali» (Marianna Rizzini, Foglio, 6 settembre 2012, p. 2).","Tipo: Specializzazione, Formanti: mediatizzazione"
mediattivista,sost,"Attivista politico che esprime il proprio impegno attraverso i mezzi d'informazione, in particolare attraverso la rete telematica.","E il collettivo di adbusters e mediattivisti online «Quink» conia la sua battuta quotidiana: «Che monotonia il posto fisso. I giovani si abituino a cambiare. E' da sfigati lavorare sempre nello stesso call center». (A[nna] R[ita] Ra[petta], Sicilia, 3 febbraio 2012, p. 6, Il Fatto).","Tipo: Adattamento, Formanti: media 2 (inglese) [s. m. pl. 'mezzi di comunicazione'], attivista"
medical drama,loc nom,Serie televisiva a episodi ambientata in un ospedale.,"«Dottori in prima linea» sembra rifarsi al clima del medical drama: disturbi, sentimenti, ironia, morte, vita, speranza, dolore, progressi della scienza, problemi sociali, sensibilità alla sofferenza altrui. (Aldo Grasso, Corriere della sera, 1 luglio 2011, p. 55, Pay tv).","Tipo: Prestito / Inglese, Formanti: medical (inglese), drama (inglese)"
medico-sentinella,loc nom,Medico incaricato dal ministero della Salute di sorvegliare con regolarità l'insorgenza e la progressione di malattie infettive e di segnalare eventuali effetti indesiderati prodotti da farmaci prescritti ai pazienti.,"Sono i bambini e i giovanissimi i più colpiti dall’influenza 2010/2011: secondo i dati dei «medici sentinella» diffusi dalla Federazione dei medici di medicina generale del Lazio, il virus è già diffuso tra i piccoli fino a 4 anni, con un’incidenza di 10 casi su mille monitorati, per poi scendere, progressivamente, a 6 ogni mille per bambini e ragazzi tra 4 e 14 anni, 5 su mille negli adulti tra 14 e 65 anni e 1.13 casi ogni mille tra gli over 65. (Luca Brugnara, Messaggero, 4 gennaio 2011, p. 31, Cronaca di Roma). ** nell'ultima settimana di dicembre, a Roma e nel Lazio, si contano oltre 168 mila ammalati, secondo i dati della rete Influnet, coordinata dall'Istituto Superiore di Sanità, che si avvale delle segnalazioni di medici sentinella sul territorio. (Fabio Rossi, Messaggero, 2 gennaio 2017, p. 31, Cronaca di Roma).","Tipo: Calco lessicale / Internazionalismo / Nome+nome, Formanti: medico 1 [s. m.], sentinella"
mega-attentato,sost,Attentato terroristico che provoca un gran numero di vittime.,"La stampa israeliana si interroga sulla sorpresa dei servizi segreti di fronte al mega attentato di Mumbai. L'intelligence di Israele aveva fiutato la possibilità di un attentato contro un centro Chabad in Thailandia, ma la possibilità che Mumbai potesse essere teatro di dieci attentati islamici simultanei non era stata prevista. (Repubblica, 29 novembre 2008, p. 6, Politica estera).","Tipo: Confissazione / Prefissoide, Formanti: mega-, attentato"
mega-gasdotto,sost,"Gasdotto costruito per il trasporto del gas da uno stato all'altro, a distanza di migliaia di chilometri.","Gli Stati Uniti, in particolare, sarebbero preoccupati per l’intesa tra Eni e Gazprom su Southstream, il mega-gasdotto che collegherà Russia e Ue, (Nadia Pietrafitta, Tempo, 29 novembre 2010, p. 3, Primo Piano).","Tipo: Confissazione / Prefissoide, Formanti: mega-, gasdotto"
megamulta,sost,Multa molto onerosa.,"La sparata non è una curiosità: è la conferma che la Bp non vuole che si ficchi il naso nella vicenda, su cui solo dopo un mese e mezzo gli Usa hanno aperto un'inchiesta penale e civile che potrebbe portare a megamulte e, forse, al carcere. (Angelo Aquaro, Repubblica, 4 giugno 2010, p. 21).","Tipo: Confissazione / Prefissoide, Formanti: mega-, multa"
mega-ordine,sost,Ordine di acquisto per un importo molto elevato; ordinativo molto consistente.,"Mega-ordine per Airbus arrivato dalla compagnia turca Turkish Airlines per 82 aerei della famiglia a medio raggio A320 per un valore di 9,3 miliardo di dollari. La firma arriva al termine di una settimana in cui è arrivato anche il via libera del Consiglio di sorveglianza di Lufthansa per l'acquisto di 100 aeromobili della famiglia A320 e due A380 il terzo ordine da parte del vettore tedesco. (Ma[rco] Mo[ussanet], Sole 24 Ore, 16 marzo 2013, p. 28, Finanza & Mercati).","Tipo: Confissazione / Prefissoide, Formanti: mega-, ordine"
megapalestra,sost,Palestra molto grande e ben attrezzata.,"Sta per riaprire nella capitale il Villaggio dello Sport. Dal 2 al 6 ottobre la suggestiva cornice di Piazza del Popolo farà anche quest’anno da scenario alla megapalestra a cielo aperto che il CSI Roma, in collaborazione con il Servizio diocesano per la Pastorale Giovanile, farà rifiorire nel cuore della città eterna. (Felice Alborghetti, Avvenire, 29 settembre 2007, p. 31, Sport).","Tipo: Confissazione / Prefissoide, Formanti: mega-, palestra"
megaparcheggio,sost,"Parcheggio di grande estensione, capace di ospitare molti autoveicoli.","A Venezia era a presentare «Yuppi Du» (film del 1975 da lui scritto e diretto) ma da Adriano Celentano, si sa, ci si può aspettare di tutto. E così la conferenza stampa organizzata per parlare della sua pellicola fresca di restauro si è trasformata ben presto in un'invettiva delle sue andando a ruota libera su Alitalia, Expo e perfino sul Pincio. Lui, milanese doc e cantore ambientalista della via Gluck, non riesce proprio a capacitarsi all'idea di vedere realizzarsi il megaparcheggio in una delle aree più verdi del centro di Roma. (Manifesto, 5 settembre 2008, p. 6, Politica e Società).","Tipo: Confissazione / Prefissoide, Formanti: mega-, parcheggio"
megaparco,sost,Parco molto grande.,"Israele non firmerà l’accordo per la costruzione di un megaparco a tema biblico sulle rive del lago di Tiberiade, per protesta contro il predicatore evangelico Pat Robertson. Robertson avrebbe dovuto finanziare il progetto con 50 milioni di dollari, ma un portavoce del ministero del Turismo ha ripudiato il predicatore Usa dopo la sua dichiarazione che Ariel Sharon è stato punito da Dio per essersi ritirato da Gaza. (Avvenire, 14 gennaio 2006, p. 23, Agorà). ** Nemmeno un mese fa l'assessore all'Urbanistica del Comune [di Milano], Carlo Masseroli, l'aveva presentato come il progetto per un nuovo paradiso residenziale alle porte della città: quasi 300mila metri quadrati di case nuove, centro anziani, asilo, polisportiva, strutture sanitarie, megaparco, servizi. A due passi dalla fermata Bisceglie del metrò, a 4 passi dall'autostrada. Il tutto integrato con il parco a tema acquatico previsto per l'Expo 2015. Peccato che sotto il paradiso ci fosse l'inferno: pesticidi, diossina, amianto, solventi, ammoniaca, arsenico, cloruri vari. (Paolo Colonnello, Stampa, 11 novembre 2010, p. 19, Cronache Italiane).","Tipo: Confissazione / Prefissoide, Formanti: mega-, parco"
megaparty,sost,Festa grandiosa con moltissimi invitati; raduno con molti partecipanti.,"La città piemontese si è svegliata intorpidita dopo il megaparty conclusivo della rassegna olimpica. Tutte le note positive di questi giorni, a cominciare dalle capacità organizzative, dovranno essere mantenute. Così dice [Sergio] Chiamparino in vista delle elezioni.  (Andrea De Benedetti, Manifesto, 28 febbraio 2006, p. 16, Sport). ** Nell'estate dei «furbetti del quartierino» sembrava il centro del mondo. Di sicuro era il gioiello più prezioso di Stefano Ricucci, che a Villa Feltrinelli impalmò Anna Falchi e, per la gioia degli abitanti di Porto Santo Stefano, regalò al paesino dell'Argentario un megaparty con fuochi d'artificio e giochi d'acqua. (F. D. R., Corriere della sera, 10 settembre 2011, p. 55, Economia).","Tipo: Prestito / Inglese, Formanti: mega-, party (inglese)"
megapiano,sost,Piano strategico molto ampio e articolato.,"Si deve partire da un grande piano di abbattimento del debito pubblico -- obiettivo che deve sostituire l'inutile e per certi versi dannosa rincorsa all'azzeramento del deficit corrente -- e di revisione della spesa pubblica. Per poi continuare con un mega piano di investimenti pubblici (quelli privati arriveranno dopo), tesi ad ammodernare le infrastrutture materiali e immateriali, ad aiutare il nostro capitalismo a riconvertirsi verso produzioni e forniture di servizi a ben più alto tasso di innovazione tecnologica, a far diventare industriale l'offerta turistica. (Enrico Cisnetto, Messaggero, 18 marzo 2012, p. 19, Economia).","Tipo: Confissazione / Prefissoide, Formanti: mega-, piano"
megaprestito,sost,Prestito di rilevante entità.,"«Personalmente sono obbligato ad accettare umiliazioni, se il Paese ne beneficia. L'importante è che non si umili il Paese». L'ennesima giornata difficile per l'esecutivo di George Papandreou si è aperta ieri con un'intervista del ministro delle Finanze [Evangelos] Venizelos al quotidiano filogovernativo «To Vima». Al di là del tono retorico, il responsabile dei conti pubblici si è detto fiducioso che l'attesa sesta tranche del megaprestito europeo «sarà assicurata dopo che avremo approvato misure così dure». (Tonia Mastrobuoni, Stampa, 3 ottobre 2011, p. 6, Estero).","Tipo: Confissazione / Prefissoide, Formanti: mega-, prestito"
megaprogetto,sost,Progetto per la realizzazione di opere o imprese di grande importanza.,"Lotta al cambiamento climatico e sfida commerciale a Stati Uniti, Russia e Cina. Si può riassumere così la filosofia che sta dietro al mega-progetto Ue per rilanciare l’industria aeronautica europea che, salvo intoppi, sarà lanciato la prossima settimana e presentato intorno al 20 giugno dalla Commissione europea. (A[lberto] D’A[rgenio], Repubblica, 9 giugno 2007, p. 33, Economia).","Tipo: Confissazione / Prefissoide, Formanti: mega-, progetto"
megarissa,sost,Rissa che coinvolge un grande numero di persone.,"Insomma, la mega-rissa di Ferragosto sarebbe l’esplosione finale, il fuoco d’artificio di una situazione che è andata degradando: «All’origine -- dice [Rinaldo] Marinoni -- c’è un errore di strategia dell’amministrazione, non dico del nuovo sindaco in carica da due mesi. Il turismo di massa non fa per Santa Margherita che ha un altro target: il valore a metro quadro delle case, ad eccezione di Portofino, è il più alto d’Italia, più di Forte dei Marmi e Cortina. (Erika Dellacasa, Corriere della sera, 18 agosto 2014, p. 16, Cronache).","Tipo: Confissazione / Prefissoide, Formanti: mega-, rissa"
megasqualifica,sost,"Nello sport, squalifica molto pesante, di lunga durata.","Chiunque distingue un pallone da una zucca, e l’ha visto rotolare in campo internazionale, sa che gli ultras serbi sono estremisti politici: hanno aggredito il Gay Pride giorni fa, ne fanno di tutti i colori. Anzi, ne facevano: perché per qualche anno, causa mega-squalifica, non li vedremo più in giro. (Beppe Severgnini, Corriere della sera, 14 ottobre 2010, p. 55, Idee & opinioni).","Tipo: Confissazione / Prefissoide, Formanti: mega-, squalifica"
megatruffa,sost,Truffa di rilevante entità.,"Ricette false ottenute anche attraverso prestazione sessuali. Così 53 imputati tra imprenditori, medici di base, farmacisti e promotori scientifici avrebbero truffato il servizio sanitario nazionale per circa 10 milioni di euro. Adesso i presunti responsabili della «megatruffa» sono stati rinviati a giudizio dal giudice dell’udienza preliminare Simonetta D’Alessandro con l’accusa, a seconda delle diverse posizioni di associazione a delinquere, truffa ai danni dello Stato e corruzione. (Giulio De Santis, Messaggero, 3 dicembre 2010, p. 13, Cronache).","Tipo: Confissazione / Prefissoide, Formanti: mega-, truffa"
megatunnel,sost,Traforo stradale o ferroviario di grandi dimensioni.,"La Torino-Lione disegnata sulla carta è un megatunnel di 57 chilometri sotto le Alpi, di cui 14 in Italia. A Susa, all'uscita dalla montagna, una stazione internazionale dove fermeranno i Tgv per Parigi. La linea si infila poi nella montagna dell'Orsiera per quasi 20 chilometri, attraversa la pianura sotto la Sacra di San Michele per poi infilarsi nella collina morenica, entrare allo scalo ferroviario di Orbassano, toccare Torino per poi correre nella pianura padana. (Mariachiara Giacosa, Repubblica, 4 luglio 2011, p. 9).","Tipo: Confissazione / Prefissoide, Formanti: mega-, tunnel (inglese)"
megavertice,sost,"Incontro al vertice di grande importanza, nel quale si riuniscono rappresentanti di molti stati o istituzioni.","Non sono ancora le nove del mattino. Sergio Marchionne gioca d'anticipo, si sfila dall'asta Opel e da quella che, più tardi, definirà «una soap opera brasiliana» con un comunicato durissimo. La porta che non aveva sbattuto nella notte tra mercoledì e giovedì, al megavertice da «commedia dell'assurdo» (definizione del ministro dell'Economia Karl-Theodor zu Guttenberg), la chiude adesso. (Raffaella Polato, Corriere della sera, 30 maggio 2009, p. 3, Primo Piano).","Tipo: Confissazione / Prefissoide, Formanti: mega-, vertice"
melafonino,sost,"Il telefono cellulare della Apple Inc. distribuito dall’inizio del 2007, che permette la connessione alla rete telematica e funziona anche come registratore e riproduttore portatile per l'ascolto di brani musicali.","Torniamo all'anno 2007, quello in cui nacque l'iPhone, il «melafonino» senza tastiera. Il giorno dopo la presentazione i commenti degli esperti di cui sopra erano questi: «Steve Jobs ha sbagliato i conti: nonostante l'inevitabile successo, l'iPhone resta uno smartphone da 600 dollari, e cio un prodotto di nicchia». (Marco Lombardo, Giornale, 29 gennaio 2010, p. 18, Cronache). ** Meglio sgomberare subito il campo agli equivoci: il Samsung Galaxy S III non è un anti-iPhone. Semmai il prossimo melafonino potrà essere (dal punto di vista della pura dotazione tecnica) un anti-Galaxy, anche perché la nuova creatura della casa coreana è una o due spanne sopra all'attuale 4S, lo smartphone più venduto al mondo, quello da battere. (Mario Cianflone, Sole 24 Ore, 3 giugno 2012, p. 54, Nòva24). ** Samsung ha scelto questa cornice [il Mobile World Congress di Barcellona] e non un evento solitario per lanciare il Galaxy S5, eterno rivale dell'iPhone. E proprio dal melafonino mutua lo scanner di impronte digitali -- per lo sblocco del telefono in sicurezza e anche fare pagamenti con un tocco -- ma in più è impermeabile all'acqua e alla polvere. (Sicilia, 25 febbraio 2014, p. 8, I Fatti).","Tipo: Parola macedonia, Formanti: mela, telefonino"
menswear,sost,Abbigliamento maschile.,"C'è già chi, all'avanguardia nel menswear, ha cominciato a usare abbondantemente il body scanning: Umberto Angeloni, amministratore delegato di Brioni fino al 2006 e dal gennaio 2009 amministratore delegato della Caruso, ha varato un progetto, Uman, per non cadere nell'errore di «vestire gli uomini del terzo millennio seguendo le linee del corpo dei loro nonni» e ha creato nuove taglie tramite una società di Hong Kong che ha realizzato scansioni digitali di mezzo milione di uomini. (Matteo Persivale, Corriere della sera, 16 settembre 2012, p. 29, Cronache). ** Il 2015, secondo le stime di Sistema Moda Italia elaborate su dati Istat e Sita Ricerche, l’export ha assorbito il 63,4% del fatturato della moda maschile italiana. La quota di mercato dei paesi stranieri, pari a 5,7 miliardi di euro, è leggermente cresciuta (+0,3%) rispetto al 2014, a dimostrazione del fatto che l’appetibilità della menswear made in Italy continua ad aumentare. (Marta Casadei, Sole 24 Ore, 8 gennaio 2016, p. 16, Moda24). ** In quella che era la settimana della moda dedicata al menswear spiccano due nomi su tutti che si preparano a presentare collezioni uomo e donna insieme: Kenzo, che quindi sfilerà solo due volte l'anno, a gennaio e giugno e Paul Smith, che torna dopo anni nella capitale francese reduce dal successo di Pitti Uomo. (Veronica Timperi, Messaggero, 13 gennaio 2017, p. 22, Moda).","Tipo: Prestito / Inglese, Formanti: man (inglese), wear (inglese)"
mental coach,loc nom,"Allenatore che aiuta a conoscere meglio sé stessi, i propri obiettivi e le strategie per raggiungerli.","Raccontano che Tria a palazzo Chigi possa contare su particolare mental coach, il collega [Paolo] Savona, che l’ha spronato alla vigilia della sua prima trasferta europea: «Giovanni, tieni duro e tieni il punto. Su economia e immigrazione bisogna fare così». (Francesco Verderami, Corriere della sera, 23 giugno 2018, p. 1, Prima pagina).","Tipo: Prestito / Inglese, Formanti: mental (inglese), coach (inglese)"
mentalese,sost,"Il linguaggio della mente, della rappresentazione mentale di oggetti e concetti.","[tit.] Anche il pensiero ha una sua grammatica, si chiama «mentalese» [testo] Si torna a parlare dell'intelligenza artificiale, il cosiddetto «mentalese». Il vocabolo è costruito secondo lo schema di alcune lingue straniere, come l'inglese o il francese. Analogamente il mentalese vuole indicare il linguaggio della mente, così come il francese indica il linguaggio della Francia. (Armando Plebe, Libero, 18 giugno 2006, p. 31).","Tipo: Suffissazione / Deaggettivale, Formanti: mentale, -ese"
mercatismo,sost,"Tendenza economica e politica a conformarsi totalmente alle logiche liberiste del mercato, senza adottare alcuna contromisura protezionistica.","Sembra oggi una nemesi storica che i mercati stiano facendo pagare un prezzo così alto al Paese che voleva voltare le spalle al «mercatismo». (Antonio Polito, Corriere della sera, 13 luglio 2011, p.1, Prima pagina). ** [Giulio] Tremonti, che con un’altra metafora (quella del mercatismo) ha conosciuto il successo come saggista, adesso indica alcuni punti cardinali per indirizzare governi e parlamenti verso l’«Uscita di sicurezza» dal crack sistemico. (Antonio Galdo, Mattino, 1 aprile 2012, p. 24, Libri). ** «Gli ultimi anni ci hanno dimostrato che il ""mercatismo"", così come ci ricorda papa Francesco, non può essere l’unico punto di riferimento per la crescita dell’uomo. Maastricht è stato un appuntamento fondamentale, ma se l’Europa non completa il processo di unione politica, non può bastare» [Franco Frattini intervistato da Giovanni Grasso]. (Avvenire, 23 maggio 2013, p. 7, Primo piano).","Tipo: Suffissazione / Denominale, Formanti: mercato, -ismo"
mercatista,sost,"Chi o che si conforma totalmente alle logiche liberiste del mercato, senza adottare alcuna contromisura protezionistica.","Caro Direttore, «Il termine mercatista non esiste in altre lingue», ha affermato il Professor Mario Monti nella sua bella intervista al «Corriere della Sera» di venerdì 30 maggio. Una affermazione vera. Fin troppo vera. Infatti il termine «mercatismo» non si trova neppure nei dizionari della lingua italiana! E' un neologismo, come nota correttamente l'intervistatore. I neologismi vengono coniati, con maggiore o minore successo, quando si pensa che vi sia stato un mutamento della realtà che può essere individuato solo con una espressione linguistica a sua volta nuova. (Giulio Tremonti, Corriere della sera, 31 maggio 2008, p. 3, Primo piano). ** I mercati, l’Europa. Quanti strali sono stati scagliati contro i mercati e contro l’Europa da membri del governo e della classe politica italiana! «Europeista» è un aggettivo usato sempre meno. «Mercatista», brillante neologismo, ha una connotazione spregiativa. Eppure dobbiamo ai mercati, con tutti i loro eccessi distorsivi, e soprattutto all’Europa, con tutte le sue debolezze, se il governo ha finalmente aperto gli occhi e deciso almeno alcune delle misure necessarie. […] La primazia della politica è intatta. Ma le decisioni principali sono state prese da un «governo tecnico sopranazionale» e, si potrebbe aggiungere, «mercatista», con sedi sparse tra Bruxelles, Francoforte, Berlino, Londra e New York. (Mario Monti, Corriere della sera, 7 agosto 2011, p. 1, Prima pagina). ** [tit.] Il pensiero unico mercatista [testo] […] Insomma, il mondo si sta risvegliando da un lungo sonno, prodotto dal pensiero unico mercatista. Soprattutto i popoli europei, paiono intenzionati a riappropriarsi di un patrimonio culturale fatto di valori e conquiste sociali ottenute dal mondo del lavoro, che hanno cambiato la storia europea del secolo scorso. (Salvo Andò, Sicilia, 3 maggio 2012, p. 25, Noi Oggi). ** Come si direbbe oggi, [Nassim Nicholas] Taleb è chiaramente un mercatista, ma non tanto per la sua capacità di valorizzare il merito, quanto per la sua capacità di collezionare e gestire «cigni neri». Il mondo per il Nostro «è dominato da ciò che è estremo, sconosciuto o molto improbabile, quindi dobbiamo usare l'evento estremo come punto di partenza, non come un'eccezione da nascondere sotto il tappeto». (Nicola Porro, Giornale, 24 gennaio 2016, p. 19, Controcorrente). ** [Maurizio Landini] era tornato a fare il sindacalista vero, firmando un contratto dei metalmeccanici innovativo, con benefit, forme di welfare, formazione e produttività, che in un passato non troppo lontano aveva bollato come derive mercatiste. (Andrea Bassi, Messaggero, 13 gennaio 2017, p. 7, Primo Piano).","Tipo: Suffissazione / Denominale, Formanti: mercato, -ista"
mercatistico,agg,"Che tende a conformarsi totalmente alle logiche liberiste del mercato, senza adottare alcuna contromisura protezionistica.","Alla politica, al dovere della buona politica, non si sfugge. Se non altro, il tramonto delle illusioni mercatistiche che dal 2008 stiamo vivendo dovrebbe aiutarci a comprendere che questa semplice, eterna verità non rappresenta una condanna, ma la sola speranza umanamente possibile. (Vittorio E. Parsi, Avvenire, 11 settembre 2016, p. 1, Prima pagina). ** Infiltrazioni massicce di neo-liberismo sono penetrate addirittura nelle scritture costituzionali di molte democrazie, fissando obiettivi mercatistici (come l’obbligo del pareggio di bilancio statale) e spacciandoli per dettagli tecnici. (Stefano Cristante, Nuovo quotidiano di Puglia, 8 ottobre 2016, p. 1, Prima pagina).","Tipo: Suffissazione / Denominale, Formanti: mercato, -istico"
mercatizzazione,sost,Processo di adeguamento alla logica economica del mercato.,"L'Europa, infatti, se negli ultimi anni ha visto prevalere le componenti politiche di centro-destra che la vogliono configurare come aggressiva «forza di mercatizzazione», ha però sempre coltivato nel suo seno una pluralità di ispirazioni e anche componenti animate dall'identificare un «distinto ruolo» per politiche sociali di profonda correzione delle tendenze distruttive intrinseche ai mercati. (Laura Pennacchi, Unità, 5 maggio 2014, p. 14, Esteri). ** Qualcuno può anche essere soddisfatto di questa mercatizzazione dello sport (come lo è di altri giochi, della scuola, della sanità), tutti però dobbiamo essere coscienti che la posta in ballo è molto alta. (Luigino Bruni, Avvenire, 26 agosto 2016, p. 2, Idee).","Tipo: Suffissazione / Denominale, Formanti: mercato, -izzazione"
mercato grigio,loc nom,Mercato finanziario non ufficiale o parallelo; punto di riferimento per stabilire la previsione finanziaria del prezzo di titoli che non sono ancora in circolazione.,"L'idea di fondo alla base della Tobin tax era di colpire con la mannaia fiscale la speculazione, dunque operazioni come i derivati finanziari. Un modo come un altro per spingere il denaro sulla cosiddetta economia reale, tenendolo alla larga da listini, mercati grigi e manovre spericolate. (Francesco De Dominicis, Libero, 15 febbraio 2013, p. 12). ** Due Paesi di promesse mancate dunque che, tuttavia, scaricano sui cittadini senza scudi e senza difese le conseguenze reali (non di aria) della peggiore depressione economica. Forse anche a questo è ascrivibile la reazione rabbiosa nelle urne e la fuga, sempre più accentuata, nel mercato grigio del sommerso. (Alberto Orioli, Sole 24 Ore, 13 marzo 2013, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: mercato, grigio"
metadistretto,sost,Ripartizione territoriale o settoriale che supera confini e limiti locali.,"Del nuovo metadistretto fanno già parte 200 imprese, distillato di quel corpo sterminato metalmeccanico fatto da 6 mila aziende con 70 mila dipendenti e 17 miliardi di fatturato (35% all'estero), che ha ormai rotto il vecchio schema distrettuale. (Marco Alfieri, Stampa, 12 luglio 2010, p. 8, Economia).","Tipo: Prefissazione, Formanti: meta-, distretto"
metamondo,sost,"Mondo immaginario o virtuale, che supera i confini della realtà, frutto della speculazione mentale e della fantasia.","Cyber-guardie a caccia di cyber-ladri. Ma non nel mondo reale, nel «metamondo» di Second Life. Sulle orme dei loro colleghi di altri Paesi, anche gli specialisti della Polizia postale e delle comunicazioni monitorano con attenzione l'universo digitale online in 3D immaginato, creato e posseduto dai suoi residenti. (Anna Masera, Stampa, 13 gennaio 2008, p. 30, Società e Cultura).","Tipo: Prefissazione, Formanti: meta-, mondo"
meteomarino,agg,Relativo alle condizioni meteorologiche del mare.,"Negli stessi giorni, intanto, arrivava da Sanremo anche il titolo tricolore nel «coastal rowing» grazie all'armo Ustolin-Grbec-Nessi-Borgino (timoniere Gioia) che «ha annullato una folta schiera di contendenti, dimostrando una volta di più che Trieste non è seconda a nessuno soprattutto quando si rema in condizioni meteomarine difficili». (Piccolo, 14 febbraio 2008, p. 38, Sport). ** E sono persino documentati i casi di probabili terroristi in possesso di foto che li ritraggono in mimetica e con kalashnikov che, giunti in Sicilia, hanno fatto perdere le loro tracce. Ci sono inchieste aperte da parte di alcune procure, tra cui Palermo e Catania. Sarà un caso che proprio in questi giorni, nonostante le avverse condizioni meteo-marine, gli sbarchi si siano intensificati? (Valentina Raffa, Giornale, 17 febbraio 2015, p. 2, Il Fatto).","Tipo: Confissazione / Prefissoide, Formanti: meteo-, marino"
meteorina,sost,Annunciatrice televisiva delle previsioni meteorologiche.,"Chissà come andrà a finire. Anche perché meteorologi e meteorine di tutto il mondo, chiamati in causa per questa due giorni elettorale, non vogliono sbilanciarsi più di tanto. «Clima incerto», dicono. (Na[dia] Pie[trafitta], Tempo, 12 giugno 2011, p. 4, Primo Piano).","Tipo: Parola macedonia, Formanti: meteorologia, velina"
metropolìa,sost,"Nella Chiesa cattolica, struttura organizzativa risultante dal coordinamento di due o più diocesi contigue, dette suffraganee.","Sin dalle origini [...], il rilievo dato alle Chiese locali è stato coniugato alla necessità di una comunione regionale, espressa da sinodi e concili cui le Chiese locali partecipavano attraverso i loro rispettivi vescovi. Questa comunione episcopale ha dato origine alle metropolie e ai patriarcati, in cui la varietà delle Chiese locali riconosceva una manifestazione e uno strumento significativo dell’unica fede professata da tutte. (Bruno Forte, Sole 24 Ore, 25 settembre 2016, p. 1, Prima pagina).","Tipo: Suffissazione / Denominale, Formanti: metropoli, -ia"
metrosexual,sost,"Maschio eterosessuale metropolitano che cura il proprio aspetto secondo i dettami della moda, tendendo a superare gli schemi esteriori e gli usi tradizionalmente tipici del proprio sesso.","Sexy e machissimi. Lasciano poco all’immaginazione e assomigliano di più a un intimo che a un costume da bagno. Che siano a slip anni Settanta o a calzoncino non fa differenza. L’importante è che siano attillati e molto segnanti. In spiaggia è boom: la mutanda aderente che l’anno scorso aveva lasciato gli uomini un po’ freddini questa estate ha conquistato metrosexual e non. (Deborah Ameri, Messaggero, 12 agosto 2009, p. 14, Cronache). ** [tit.] E «Metrosexual» cambiò i maschi [testo] Il termine «metrosexual» è diventato maggiorenne: il primo articolo che lo citava sull'inglese «The Independent», è del 1994. Mark Simpson, autore dell'articolo, ha pubblicato «Metrosexy: A 21st Century Self-Love Story»: una raccolta di tutti i suoi pezzi sul tema del Narciso contemporaneo, che si veste bene e usa prodotti di bellezza. (Francesco Pacifico, Repubblica, 14 febbraio 2012, p. 58, Cultura). ** «È diffusa la convinzione -- dice Enzo Miccio -- che l'uomo debba curarsi meno rispetto alla donna. Devo dire che oggi questa tendenza sta cambiando. Negli ultimi anni sono ""nati"" i ""metrosexual"", uomini edonisti che amano curarsi moltissimo. Tuttavia, resta sempre uno zoccolo duro l'uomo che fa fatica a prendere confidenza con tutto ciò che fa parte di eleganza, buon gusto e moda in senso lato». (Jessica Nicotra, Sicilia, 13 maggio 2013, p. 41, Catania Giorno & Notte). ** La moda, tanto per cambiare, è spesso la peggiore consigliera del maschio confuso e metrosexual. (Cesare Cunaccia, Giornale, 8 agosto 2015, p. 23, Stile).","Tipo: Prestito / Inglese, Formanti: metrosexual (inglese)"
microazienda,sost,"Azienda di piccole dimensioni, con un numero molto ridotto di dipendenti.","I quattro e oltre milioni di dipendenti delle grandi e medie imprese sono meno esposti, proprio perché le imprese per cui lavorano tirano eccome. Bene sarebbe per l'Italia che il governo proprio e urgentemente a rimediare mettendo al centro della sua azione pmi, micro-aziende, partite Iva. (Bruno Villois, Libero, 27 maggio 2012, p. 6, Primo Piano).","Tipo: Confissazione / Prefissoide, Formanti: micro-, azienda"
microborghesia,sost,Piccola borghesia.,"Quello di Luciana Castellina è un percorso anomalo, figlia d'una famiglia borghese di radice ebrea, cresciuta nel conformismo dei Parioli insieme a una madre molto poco conformista, Lisetta, a sua volta segnata dall'eccentricità della Mitteleuropa triestina. Cospiratore antiaustriaco il nonno materno Adolfo Liebman, compagno d'avventura di Oberdan; famiglia della microborghesia milanese laica e socialista, quella dei Castellina, che però ha meno influenza. (Simonetta Fiori, Repubblica, 2 marzo 2011, p. 61, R2 Cultura).","Tipo: Confissazione / Prefissoide, Formanti: micro-, borghesia"
microcar,sost,"Autovettura utilitaria, di dimensioni ridotte, che, per alcuni modelli, può essere guidata anche da chi è in possesso di un patentino per la conduzione di motocicli.","[tit.] Carabinieri a caccia di microcar truccate: sequestrati dieci mezzi [testo] Un giro di vite lungo cinque giorni, con i carabinieri a caccia di microcar truccate. Una risposta concreta all’allarme lanciato dalla magistratura romana e dalle associazioni di genitori, sempre più allarmati per l’avvicinarsi della stagione delle piogge e quindi della massima diffusione delle mini-vetture. (Giulio Mancini, Messaggero, 16 ottobre 2010, p. 36, Cronaca di Roma).","Tipo: Prestito / Inglese, Formanti: micro- ENG (inglese), car (inglese)"
microcredito,sost,Piccola somma di denaro concessa a credito per avviare un'attività autonoma.,"[tit.] Dal microcredito un salvagente anti-crisi [testo] Quello che sembrava un paradosso è ormai una realtà: il microcredito, nato e cresciuto nel Sud del mondo per favorire l'integrazione economica di popolazioni senza alcuna precedente via d'accesso al benessere, sta oggi incontrando i maggiori consensi proprio nei Paesi sviluppati dove, oltre all'inclusione finanziaria, assicura anche un salvagente per le tante categorie di persone messe all'angolo dalla crisi. (Elio Silva, Sole 24 Ore, 31 ottobre 2011, p. 35, Affari privati). ** Renzo Rosso, il fondatore di Diesel, che ha deciso di investire cinque milioni di euro del suo patrimonio personale per dare via a un progetto di microcredito che finanzierà famiglie, cooperative, microimprese, start-up, con un occhio di riguardo per i giovani e per le donne. (Elvira Serra, Corriere della sera, 16 luglio 2012, p. 25, Cronache). ** Complessivamente, la stagione della Grande Crisi ha portato a un raddoppio nella domanda di micro­credito. (Diego Motta, Avvenire, 10 aprile 2013, p. 5, Primo piano). ** Chiedete a qualunque banchiere o esperto di finanza. Confermerà che è più facile riavere indietro i soldi prestati a un povero che quelli dati a un ricco. Il fondatore della Grameen bank Muhammad Yunus, pioniere del microcredito moderno che ha consentito a molti contadini del terzo mondo di uscire dalla povertà, e con meno di un decimo delle sofferenze delle banche commerciali, ha avuto per questo il premio Nobel. (Sergio Rizzo, Corriere della sera, 6 marzo 2017, p. 1, Prima pagina).","Tipo: Confissazione / Prefissoide, Formanti: micro-, credito"
microevasione fiscale,loc nom,Evasione fiscale di proporzioni molto limitate.,"[Attilio] Befera ha precisato che la maggior parte dell'evasione avviene grazie all'uso del contante e che la microevasione ha grandi dimensioni. Allora forse si può aggredire il problema rendendo sconveniente l'uso del denaro! (Milena Gabanelli, Corriere della sera, 22 agosto 2012, p. 6, Primo Piano).","Tipo: Confissazione / Prefissoide, Formanti: micro-, evasione, fiscale"
microimpresa,sost,"Impresa di piccole dimensioni, con meno di quindici dipendenti.","[tit.] I soprusi delle banche costano 45 miliardi alle microimprese [testo] […] E quando sei piccolissimo, come le microimprese, il prezzo è così salato da diventare spesso insostenibile. (Sandro Iacometti, Libero, 24 dicembre 2010, p. 23, LiberoMercato). ** I «grillini» restituiscono una parte di questa indennità, facendola confluire in un fondo a favore delle micro-imprese, ma non hanno resistito alla tentazione di contrattualizzare alcuni portaborse, come hanno fatto tutti gli altri gruppi parlamentari, benché avessero annunciato di volervi rinunciare. (Lillo Miceli, Sicilia, 17 gennaio 2014, p. 2, Il Fatto). ** Il richiamo di Mario Draghi all’eccessivo numero di microimprese italiane «a produttività inferiore alla media» e il dito rivolto «contro una regolamentazione che le incentiva a rimanere piccole» contribuiscono a riaprire il dibattito sulla dimensione delle aziende e lo fanno, con un timing per una volta favorevole, alla vigilia del convegno biennale dei Piccoli di Confindustria che si apre oggi a Venezia. (Dario Di Vico, Corriere della sera, 27 marzo 2015, p. 29, Idee & opinioni).","Tipo: Confissazione / Prefissoide, Formanti: micro-, impresa"
microinquinamento,sost,Inquinamento ambientale provocato da cause apparentemente poco rilevanti.,"«I veneziani che mangiano pesce e mitili di laguna almeno tre volte alla settimana hanno nel sangue una concentrazione di diossina superiore a qualunque abitante della popolazione veneta». Questo dato allarmante è stato espresso dall’Inca, il consorzio interuniversitario con sede a Marghera. L’Inca, ieri mattina, ha promosso all’auditorium Santa Margherita di Venezia un convegno sulla chimica ed i microinquinamenti. (Tullio Cardona, Gazzettino, 2 aprile 2011, p. XVIII, Chioggia Cavarzere).","Tipo: Confissazione / Prefissoide, Formanti: micro-, inquinamento"
microintervento,sost,"Piccola opera, realizzazione di portata ridotta.","«C'è un'altra proposta alla quale tengo particolarmente: da ogni municipio vengano segnalati dieci microinterventi urbanistici, dieci problemi concreti, per la risoluzione dei quali bandiremo concorsi di progettazione. Microprogetti, ma grandi cambiamenti per il quotidiano in tutta la città» [Francesco Rutelli intervistato da Marco Incagnola]. (Liberazione, 10 aprile 2008, p. 21, Partito Lazio). ** La lunghezza e l’incertezza di una riforma costituzionale non cambierebbe nulla e lascerebbe tutti tranquilli per molti anni. Se si vuole dare un segnale concreto occorrono microinterventi che favoriscano la concorrenza e indichino una nuova direzione di marcia: possono essere varati in pochi giorni e non costano nulla. (Francesco Giavazzi, Corriere della sera, 4 marzo 2011, p. 1, Prima pagina). ** Nel pacchetto di misure si spazia da ulteriori estensioni delle semplificazioni in materia di permesso di costruire tramite la segnalazione certificata di inizio attività (Scia), a micro-interventi come quello sulle procedure doganali, che dovranno ora rispettare una tempistica molto stretta sia sui controlli documentali sia su quelli fisici delle merci in transito. (D. Col., Sole 24 Ore, 19 giugno 2013, p. 7, L'agenda di Governo). ** La Legge di Stabilità arriverà oggi in Aula al Senato per agguantare entro sabato (probabilmente con la fiducia) il via libera e sbarcare finalmente alla Camera. E -- microinterventi a parte -- il testo è stato progressivamente decurtato (o rinviato) dai capitoli più corposi. (Antonio Castro, Libero, 19 novembre 2015, p. 1, Prima pagina).","Tipo: Confissazione / Prefissoide, Formanti: micro-, intervento"
micropagamento,sost,Trasferimento di una somma di denaro di modesta entità.,"Sicuramente la possibilità di fare micropagamenti è la chiave immaginata dagli editori e dagli altri soggetti coinvolti in questa trasformazione per far decollare realmente il mercato. Il dubbio è se funzionerà. Oppure se il libro, come l'informazione, in realtà vuole essere libero e gratuito. (Antonio Dini, Sole 24 Ore, 28 gennaio 2010, Nòva24, p. 5). ** Se il principio è meno contanti circolano più è difficile fare il «nero», allora però bisogna anche far sì che la moneta elettronica diventi di uso comune. L'Italia con appena 66 pagamenti annui procapite è molto indietro rispetto non tanto agli Usa, che è a quota 347, ma alla Spagna che è a 122 e alla Francia che è a 263. Da questo punto di vista una svolta ci sarà nel 2014 con l'abbassamento a 50 euro della soglia di tracciabilità. L'innovazione si sta rivelando fondamentale per i micropagamenti. (Federico De Rosa, Corriere della sera, 9 ottobre 2012, p. 6, Primo Piano). ** Il governo ha rivisto da cima a fondo l'ormai vecchio Codice [dellìamministrazione digitale], aprendo le porte al domicilio elettronico e ai micropagamenti via sms. (Marianna Berti, Gazzetta del Sud, 10 agosto 2016, p. 3, Attualità).","Tipo: Calco lessicale, Formanti: micro-, pagamento"
micropartitino,sost,Partito politico che ha una consistenza numerica molto ridotta.,"L'illusione liberale si infrange sulla trincea di questo nuovo senso comune che sembrava in crisi, ma che è rinato più baldanzoso di prima. Tutti liberali, vent'anni fa? Pochi e sparuti, i liberali di oggi. Come un tempo, asserragliati in ottimi centri studi (l'Einaudi, il Bruno Leoni) e in micro-partitini (o rifugiati tra i Radicali che ancora amano definirsi lib-lib-lib: liberali-liberisti-libertari). L'illusione è finita. (Pierluigi Battista, Corriere della sera, 29 gennaio 2012, La Lettura, p. 2).","Tipo: Confissazione / Prefissoide, Formanti: micro-, partitino"
microracconto,sost,"Racconto breve, storia minima.","La passione giovanile [di Paul Celan] per il calembour di stampo surrealista lascia spazio a un’intenzione esplicitamente satirica che fa da contrappunto alle riflessioni sulla poesia, a fulminee note critiche e a micro-racconti dal tono elusivo. (Foglio, 14 ottobre 2010, p. 3).","Tipo: Confissazione / Prefissoide, Formanti: micro-, racconto"
microrobot,sost,"Robot microscopico, di dimensioni piccolissime.","[tit.] I microrobot chirurghi che si bevono come pillole / Si ricompongono nello stomaco. Una mostra a Londra [testo] […] assomigliano a vermi che strisciano e nuotano nell'organismo. È il caso dei robot-pillola che vengono inghiottiti dal paziente e poi guidati all'interno del suo corpo attraverso un telecomando. «Il design di molti mini e microbots si ispira allo strisciare dei vermi, ai rapidi movimenti degli insetti o ai movimenti natatori dei batteri», ha spiegato [Arianna] Menciassi che ha portato due prototipi finanziati dalla Comunità europea e da enti coreani. (Viviana Mazza, Corriere della sera, 7 settembre 2009, p. 25).","Tipo: Confissazione / Prefissoide, Formanti: micro-, robot (ceco)"
microsondaggio,sost,Sondaggio condotto su un campione statistico numericamente molto ridotto.,"Pure loro vanno fuori di testa per twitter. Mario Adinolfi ad «Omnibus» aveva anticipato via tweet la morte di [Oscar Luigi] Scalfaro; Matteo Salvini scatena i followers contro gl'interlocutori a colpi di hashtag; Deborah Bergamini li usa per i micro-sondaggi. (Francesco Specchia, Libero, 5 maggio 2012, p. 31, Spettacoli).","Tipo: Confissazione / Prefissoide, Formanti: micro-, sondaggio"
microtelecamera,sost,"Telecamera miniaturizzata, spesso usata per riprendere senza essere visti.","Un giorno tentarono di enrarle in casa; poi ci riprovarono. Un altro giorno arrivò in ufficio e scoprì che le avevano messo tre pulci e una micro-telecamera. (Filippo Ceccarelli, Repubblica, 26 settembre 2012, p. 9, Il caso Lazio). ** L’ordinanza di custodia cautelare in carcere è scattata per altre sette persone e altre 15 sono indagate. I carabinieri hanno sequestrato 78 congegni skimmer, 33 microtelecamere e centinaia di carte di credito già clonate. (Paola Vuolo, Messaggero, 15 aprile 2014, p. 45, Cronaca di Roma).","Tipo: Confissazione / Prefissoide, Formanti: micro-, telecamera"
microterrorismo,sost,Violenza terroristica attuata con azioni che hanno conseguenze limitate e risonanza locale.,"[tit.] «Microterrorismo moderno che si organizza sul Web» [testo] Vassilis Vassilikos, scrittore («Z, l'orgia del potere»), artista, ex ambasciatore all'Unesco di Parigi, ha la passione della politica e studia i fenomeni sociali. Sono tre giorni che segue con attenzione e preoccupazione la vicenda dei 13 (per ora) pacchi-bomba, l'ultimo dei quali era diretto al presidente del consiglio Silvio Berlusconi. «Credo -- mi dice -- che questa sia una campagna di microterrorismo post-moderno. Magari c'è chi pensa a collegamenti internazionali, a chissà quali complotti. Personalmente, penso che connessioni o complicità si possano tessere stando a casa davanti al computer. Con Internet sei informato subito di tutto». (Antonio Ferrari, Corriere della sera, 4 novembre 2010, p. 21).","Tipo: Confissazione / Prefissoide, Formanti: micro-, terrorismo"
microzona,sost,Zona di estensione molto ridotta.,"«in alcune città c’è già stato un riclassamento per microzone che ha fatto elevare il valore delle rendite. C’è stato a Milano e a Roma, ma è uno strumento che potrebbe essere reso obbligatorio a livello nazionale da una legge» [Maurizio Leo riportato da Antonella Baccaro]. (Corriere della sera, 19 luglio 2011, p. 2, Primo Piano). ** «Nel passato -- ha poi ricordato [Attilio Befera] -- i Comuni hanno avuto la possibilità di riorganizzare le micro-zone, con obiettivi di equità. Ma -- ha spiegato il direttore dell'Agenzia delle Entrate -- alla fine sono stati solo 14 quelli che hanno utilizzato queste norme». (Filippo Caleri, Tempo, 5 giugno 2013, p. 4, Primo Piano).","Tipo: Confissazione / Prefissoide, Formanti: micro-, zona"
mielista,agg,"Relativo al modo di fare e di concepire il giornalismo, allo stile giornalistico di Paolo Mieli.","Infine ci sono i commentatori, risorsa sulla quale l’esercizio del potere mielista rasenta la perfezione. (Foglio, 16 giugno 2006, p. 2).","Tipo: Suffissazione / Denominale, Formanti: Mieli (Paolo), -ista"
migliore pratica,loc nom,"Procedura più efficace, consolidata e opportuna: la scelta della prestazione che presenta le migliori caratteristiche operative e i migliori indicatori di qualità.","Per sottrarre davvero il governo di una grande società quotata come TI [Telecom Italia] all’espropriazione dei benefici privati del controllo, non c’è bisogno di censire le migliori pratiche mondiali di governo societario. Basta il buon senso, per ispirare il quale sono utili le norme che, dopo la consultazione del mercato, la Financial conduct authority (Fca) sta per varare nel Regno Unito. (Salvatore Bragantini, Corriere della sera, 2 febbraio 2014, p. 26, Idee & opinioni). ** L’emergenza del lavoro [...] ha indotto i vescovi delle regioni del Mezzogiorno a convocare per due giorni a Napoli i rappresentanti delle comunità ecclesiali, dell’associazionismo sociale e produttivo, i sindacati e i maggiori responsabili delle istituzioni [...]. Con il proposito di non piangere sulle statistiche, ma di far partire un percorso di intelligenza collettiva in cui mettere assieme esperienze, punti di vista e le migliori pratiche che sul campo hanno trovato soluzioni importanti alla sfida temibile che abbiamo di fronte. (Leonardo Becchetti, Avvenire, 10 febbraio 2017, p. 1, Prima pagina).","Tipo: Calco lessicale / Aggettivo+nome, Formanti: migliore, pratica"
milanocentrico,agg,Che pone al centro dell'attenzione la città di Milano.,"Io ho campato tutta una vita milanocentrica senza nemmeno riuscire a immaginarmelo, un arcivescovo cattolico. Ormai non ci speravo quasi più, pensavo che dopo [Carlo Maria] Martini e [Dionigi] Tettamanzi sarebbero arrivati direttamente i loro amici imam e buonanotte. (Camillo Langone, Foglio, 29 giugno 2011, p. 2). ** Il primo atto del «federale» è stata la designazione, all’unanimità, di Luca Zaia come candidato governatore della Lega. Ha votato sì anche [Flavio] Tosi, «il problema non è quello, l’ho sempre detto». Già per lui il problema sono le liste a sostegno di Zaia e la loro composizione. È la sua facoltà di decidere i candidati, di mettere in lista i suoi uomini, di condizionare in qualche modo il governatore, con cui da tempo è entrato in rotta di collisione. È «l’autonomia» del Veneto messa in discussione da un segretario «milanocentrico». (Rodolfo Sala, Repubblica, 3 marzo 2015, p. 6, Politica).","Tipo: Confissazione / Suffissoide, Formanti: Milano, -centrico"
militar-industriale,loc agg,Relativo all'industria militare.,"Il personaggio che sullo schermo si faceva chiamare X, interpretato da Donald Sutherland, metteva insieme nella catena la mafia, i servizi segreti e il complesso militar industriale che avrebbe avuto come riferimento proprio [Lyndon B.] Johnson (le cui maniere da cowboy texano Jackie [Kennedy] trovava insopportabili). Subito gli storici bollarono l'impianto cospirativo (compresa l'ipotesi del tradimento del vicepresidente) come una bufala. (Michele Farina, Corriere della sera, 9 agosto 2011, p. 19, Esteri). ** [Frederick] Hodges ritira in ballo la necessità di contenere Mosca, il nemico di sempre: accusato di «aggressione in Ucraina», di mire «espansionistiche» in Medio Oriente e addirittura di voler usare come «un’arma» la crisi dei profughi, pur messasi in moto ben prima dell’ordine di fuoco di Vladimir Putin in Siria. Obiettivi per i quali servono evidentemente fondi per il complesso militar-industriale, ma serve anche conservare la compattezza dell’Unione Europea: (E. A., Avvenire, 16 marzo 2016, p. 15, Mondo).","Tipo: Composizione / Aggettivo+aggettivo, Formanti: militare, industriale"
Millennium bug,loc nom,Baco del millennio; errore di programmazione potenzialmente capace di causare il collasso dei sistemi informatici mondiali al momento del cambio di data tra l'anno 1999 e il 2000.,"Windows XP va in pensione e si rischia un nuovo «Millennium Bug». Con l'avvicinarsi del 2000, infatti, si diffuse la paura che i computer del mondo potessero andare in tilt per il cambio di data: ma la minaccia informatica per fortuna non si verificò. A distanza di 14 anni si profila un'altra scadenza che sta generando timori. Il prossimo 8 aprile va in pensione il popolare sistema operativo di Microsoft Windows XP che cesserà di avere aggiornamenti sulla sicurezza. (Titti Santamato, Sicilia, 22 marzo 2014, p. 1, Prima pagina). ** «Si pensi al millennium bug, il famoso “baco” che avrebbe dovuto aggredire i sistemi informatici al cambio di data tra 31 dicembre 1999 e primo gennaio 2000 o, per quanto concerne l’ambientalismo, alla predilezione mediatica e popolare per gli scenari apocalittici» [Marco Ferrazzoli intervistato da Fabiola Di Sotto]. (Giornale d'Italia, 4 aprile 2015, p. 11, Cultura).","Tipo: Prestito / Inglese, Formanti: millenium (inglese), millennium (inglese), bug (inglese)"
milleproroghe,sost,"Che posticipa la durata e la validità di numerosi provvedimenti governativi o legislativi; per antonomasia, il decreto legislativo milleproroghe.","Dunque il «milleproroghe» è morto. Mario Monti ne ha decretato la fine ufficialmente, con un comunicato stampa della presidenza del Consiglio dei ministri con il quale ha orgogliosamente rivendicato: «Il governo ha approvato un numero ridotto di proroghe e, pertanto, il decreto non può più essere denominato milleproroghe». Proprio adesso che era appena diventato maggiorenne... La prima definizione «milleproroghe» viene attribuita dall'agenzia Ansa a un decreto che risale al governo di Carlo Azeglio Ciampi. Allora fu un'amara necessità. (Sergio Rizzo, Corriere della sera, 24 dicembre 2011, p. 2, Primo Piano). ** Le lavoratrici abbatteranno il reddito imponibile dell'80%, i lavoratori dell'70%. Obiettivo: far rientrare in Italia i «cervelli», cioè i lavoratori che si sono specializzati all'estero facendo leva sulle agevolazioni fiscali. Le norme, previste da una legge del 2010 poi modificata dal decreto «milleproroghe», sono ora operative con l'arrivo dall'Agenzia delle Entrate di una circolare che fissa le modalità di applicazione. (Manuela Tulli, Sicilia, 5 maggio 2012, p. 3, Il Fatto). ** Nel giorno in cui si travasano per il rotto della cuffia nel decreto Milleproroghe le norme a favore della Capitale contenute nel precedente decreto salva-Roma stoppato dal Capo dello Stato, spiccano i dati di una analisi del Centro studi Confindustria (CsC) sul costo del capitalismo pubblico italiano. (Marco Fortis, Messaggero, 28 dicembre 2013, p. 1, Prima pagina). ** Salvaguardia per i precari della pubblica amministrazione, rinnovo delle tutele per gli abitanti delle zone del Centro Italia colpite dal terremoto, più tempo per la termoregolazione dei termosifoni, ennesima proroga del Sistri. Sono alcune delle misure contenute nel decreto Milleproroghe approvato dal governo, che ha invece deciso di escludere dal provvedimento le misure attese sulle popolari, sui giochi, sul fisco e sulle partecipate pubbliche. (Avvenire, 30 dicembre 2016, p. 6, Primo piano).","Tipo: Composizione / Aggettivo+nome, Formanti: mille, proroga"
mini-aumento,sost,Aumento di modesta entità.,"Nessun passo indietro sulla quota del Comune di Milano, cessione del 14,6% della Provincia e mini-aumento di capitale di Sea da mettere in campo per quotare gli Aeroporti di Milano con solo il 25% di flottante. F2i è sul piede di guerra: così com’è, lo schema di quotazione di Sea non può andare. (Roberta Amoruso, Messaggero, 21 ottobre 2012, p. 21, Economia).","Tipo: Confissazione / Prefissoide, Formanti: mini-, aumento"
miniazienda,sost,"Piccola impresa, azienda di piccole dimensioni.","Un semplice artigiano, una piccola impresa, una mini-azienda magari promossa da quei giovani dei quali ci riempiamo la bocca per il loro incerto destino, devono mettere in bilancio 1.200 euro l'anno, per ogni addetto, di soli costi per adempimenti vari. Praticamente una busta paga per un fantasma altrimenti chiamato burocrazia statale, locale e anche europea. (Antonio Galdo, Messaggero, 28 gennaio 2012, p. 1, Prima pagina). ** Finirà così? Difficile dirlo, perché il correttivo dovrà appunto ottenere l’intesa degli enti territoriali che a più riprese hanno chiesto di dimezzare il limite minimo di fatturato e concedere più autonomia alle scelte sulle mini-aziende. (Gianni Trovati, Sole 24 Ore, 18 febbraio 2017, p. 5).","Tipo: Confissazione / Prefissoide, Formanti: mini-, azienda"
minicapsula,sost,Involucro di dimensioni ridottissime.,"Tra qualche anno una minicapsula ingoiata come una compressa e manovrata dall'esterno con magneti portatili permetterà di esplorare il tratto superiore dell'apparato digerente senza arrecare fastidi al paziente. In Germania, negli Stati Uniti e in Giappone si sperimentano capsule di pochi millimetri. (Mariapaola Salmi, Repubblica, 10 gennaio 2012, p. 30, Salute).","Tipo: Confissazione / Prefissoide, Formanti: mini-, capsula"
minicar,sost,"Autovettura utilitaria, di dimensioni e prestazioni ridotte, che può essere guidata anche da chi è in possesso di un patentino per la conduzione di motocicli.","[tit.] Carabinieri a caccia di microcar truccate: sequestrati dieci mezzi / Controlli a tappeto tra le minicar dopo l’allarme della Procura (Messaggero, 16 ottobre 2010, p. 36, Cronaca di Roma). ** Fuori di casa i riflettori si accendono su tutti i mezzi di trasporto: dalle automobili, alle minicar, ai caravan, alle moto, alle barche, ai mezzi presi in leasing e noleggio, e persino, per chi può permetterseli, agli aerei privati. (Antonella Baccaro, Corriere della sera, 2 febbraio 2012, p. 5, Primo Piano). ** uova bufera sulle auto: questa volta tocca alla giapponese Mitsubishi, che ha annunciato di aver riscontrato manipolazioni ai test sui consumi di due sue minicar. Test che facevano apparire le prestazioni migliori di quelle effettive, sulla base di metodologie peraltro non allineate con le normative vigenti in Giappone. (A. C., Avvenire, 21 aprile 2016, p. 22, Economia & Lavoro).","Tipo: Prestito / Inglese, Formanti: mini-, car (inglese)"
minicoalizione,sost,Alleanza tra un numero ristretto di partecipanti per il perseguimento di obiettivi comuni.,"Il politologo Giovanni Sartori ha rimproverato al candidato premier del Pd Walter Veltroni di non aver alzato i toni, almeno sul finire della campagna elettorale. Forse avrebbe aiutato, concorda Piergiorgio Corbetta, anche se le due mini-coalizioni avevano predisposto due partiti, «l’Idv di [Antonio] Di Pietro e la Lega, scelti proprio perché considerati capaci di catalizzare il voto degli scontenti». (Maria Paola Milanesio, Mattino, 14 aprile 2008, p. 5, Primo piano). ** Il resto sono solo voci, come quella che accredita una pattuglia di maroniani, pronta a sganciarsi da [Matteo] Salvini se in Parlamento dovesse cercare di rompere con [Silvio] Berlusconi. Insomma, una mini-coalizione dentro la coalizione, pronta a lavorare «nell’interesse del Paese». (Francesco Verderami, Corriere della sera, 23 dicembre 2017, p. 1, Prima pagina).","Tipo: Confissazione / Prefissoide, Formanti: mini-, coalizione"
minicrisi,sost,Crisi di breve durata e dalle conseguenze limitate.,"«Questa minicrisi è stato un banco di prova», ribadisce [Andrea Nascè]. I dati di Assogestioni confermano. La raccolta di marzo è in crescita solo per fondi flessibili, fondi hedge fund e fondi monetari. Il resto porta il segno meno e fa segnare sotto i flussi totali del settore perdite per 4.000 milioni di euro. (Paola Jadeluca, Repubblica, 30 aprile 2007, Affari & Finanza, p. 49).","Tipo: Confissazione / Prefissoide, Formanti: mini-, crisi"
mininvasività,sost,Invasività diagnostica o chirurgica che limita al minimo i danni ai tessuti.,"[tit.] Chirurgia, nuove frontiere / Il congresso. Dissezione e mininvasività fra i temi dell'incontro organizzato dal prof. [Stefano] Puleo (Sicilia, 18 giugno 2006, p. 47, Catania Cronaca).","Tipo: Confissazione / Prefissoide, Formanti: mini-, invasività"
mininvasivo,agg,Che limita al minimo i danni ai tessuti in occasione di interventi diagnostici o chirurgici.,"L'eccezionalità del caso sta nel fatto che la procedura è stata eseguita interamente con tecnica mini-invasiva. Solo le braccia del robot hanno operato all'interno dell'addome del donatore. (Alessandra Turrisi, Avvenire, 26 giugno 2012, p. 14). ** La chirurgia mini invasiva si sta diffondendo con rapidità e viene impiegata sempre più. […] Dopo precedenti esperienze ginecologiche, il primo intervento di chirurgia mini invasiva, l'asportazione di una colecisti con calcoli, è stato eseguito nel 1985. Quell'intervento ha innescato importanti cambiamenti, quasi una rivoluzione nel trattamento delle malattie d'interesse chirurgico, che si sono diffusi dall'Europa nel mondo. (Luigi Cucchi, Giornale, 25 giugno 2015, p. 29, Medicina).","Tipo: Confissazione / Prefissoide, Formanti: mini-, invasivo"
miniordigno,sost,Ordigno esplosivo di piccole dimensioni.,"[tit.] Acitrezza / Miniordigno sfonda la «Provvidenza» / Atto vandalico venerdì notte contro la storica imbarcazione che ricorda i Malavoglia (Sicilia, 29 gennaio 2012, p. 37, Catania Provincia).","Tipo: Confissazione / Prefissoide, Formanti: mini-, ordigno"
minipartito,sost,"Partito politico di ridotta consistenza numerica; per estensione, aggregazione di interessi con influenza limitata.","Non è più tempo di mini-partiti o, peggio, di aggregazioni di soli combattenti e reduci. È tempo di dare vita ad una rete di aggregatori della ampia galassia di liberali convinti o anche inconsapevoli (la stragrande maggioranza) esistente nel nostro paese. (Arturo Diaconale, Opinione, 13 giugno 2012, p. 1, Prima pagina). ** Cosa pensa dei lavori in corso per una nuova destra? «Il futuro della destra è nel Pdl. […] Davanti all'ascesa di un competitor come [Matteo] Renzi non è pensabile il giochino del minipartito di destra. Dobbiamo strutturare nel Pdl un moderno pensiero di destra sul modello dei gaullisti» [Andrea Augello intervistato da Laura Cervellione]. (Tempo, 11 giugno 2013, p. 4, Primo Piano).","Tipo: Confissazione / Prefissoide, Formanti: mini-, partito"
miniproroga,sost,Breve proroga.,"Grazie alla mini-proroga fino al 10 giugno 2013, si allunga di qualche giorno il termine per chi presenta il modello 730/2013, per i redditi del 2012, avvalendosi dei Caf o degli intermediari abilitati, centri di assistenza fiscale e professionisti abilitati iscritti nell'albo dei consulenti del lavoro o in quello dei dottori commercialisti ed esperti contabili. (Salvina e Tonino Morina, Sicilia, 27 maggio 2013, p. 11, Noi Oggi).","Tipo: Confissazione / Prefissoide, Formanti: mini-, proroga"
mini-rimpasto,sost,Cambiamento parziale operato all’interno di una compagine governativa.,"Con la stessa accusa di turbativa d'asta e, in due casi, di falso, sono finiti nel registro degli indagati anche gli altri assessori della giunta attuale e di quella in carica prima del recente mini-rimpasto. (Italo Carmignani e Corso Viola di Campalto, Messaggero, 3 maggio 2017, p. 11, Primo Piano).","Tipo: Confissazione / Prefissoide, Formanti: mini-, rimpasto"
mini-ripresa,sost,Ripresa di modesta entità.,"mentre i notebook hanno segnato una mini-ripresa, a essere in crisi sono i cari e vecchi desktop, i computer da scrivania nati trent'anni fa, quelli che ormai si trovano solo negli uffici e nei posti di lavoro. (Sicilia, 23 ottobre 2012, p. 9, I Fatti).","Tipo: Confissazione / Prefissoide, Formanti: mini-, ripresa"
minirivoluzione,sost,"Cambiamento apparentemente considerevole, ma dalle conseguenze limitate.","Nell’assemblea nazionale, prevista per i primi di dicembre a Napoli, il sindaco di Firenze [Matteo Renzi] vuole presentare un ordine del giorno in cui si prevede che chi ha avuto tre mandati -- non solo da parlamentare -- non può ricandidarsi, senza eccezione alcuna. Una «mini-rivoluzione» che destinerebbe alla rottamazione quasi tutti i dirigenti del Pd. (Maria Teresa Meli, Corriere della sera, 31 ottobre 2010, p. 5, Primo Piano).","Tipo: Confissazione / Prefissoide, Formanti: mini-, rivoluzione"
minirobot,sost,Robot di dimensioni ridotte.,"[tit.] Gechi e scarafaggi diventano modelli per mini robot invisibili e velocissimi / Lo studio in California (Unità, 12 giugno 2012, p. 19).","Tipo: Confissazione / Prefissoide, Formanti: mini-, robot (ceco)"
minisanatoria,sost,Sanatoria che riguarda un settore o un numero limitato di casi.,"[tit.] La Cgil: non basta, venerdì sciopero sulle tasse. Allo studio una mini-sanatoria fiscale per le piccole liti / La Cassa integrazione sale a 18 mesi / Voto bipartisan alla Camera. Il no del ministro [Maurizio] Sacconi: è già previsto (Corriere della sera, 10 marzo 2010, p. 31).","Tipo: Confissazione / Prefissoide, Formanti: mini-, sanatoria"
minisanzione,sost,Sanzione di modesta entità.,"E' scaduto il primo ottobre il termine per presentare in via telematica le dichiarazioni annuali relative al 2011, modelli Unico 2012, Iva 2012 e Irap 2012. Chi non ha inviato la dichiarazione, ha 90 giorni di tempo per rimediare, con l'applicazione di mini-sanzioni. (Salvina Morina e Tonino Morina, Sicilia, 8 ottobre 2012, p. 9, Economia & finanza).","Tipo: Confissazione / Prefissoide, Formanti: mini-, sanzione"
minischermo,sost,Schermo di dimensioni molto ridotte.,"Tutto il ventaglio di questi servizi ora deve trasformarsi sotto forma di applicazioni («app») accessibili col telefonino: software rapidi fatti a misura del piccolo display del cellulare, da attivare con pochi movimenti delle dita sul mini-schermo. (Federico Rampini, Repubblica, 24 maggio 2012, p. 1, Prima pagina).","Tipo: Confissazione / Prefissoide, Formanti: mini-, schermo"
minisindaco,sost,"Presidente di un Municipio, istituzione amministrativa decentrata che ha sostituito la Circoscrizione.","[tit.] La protesta dei minisindaci / «Una passerella inutile» / I presidenti dei municipi di sinistra: «Siamo la città che nessuno ascolta» (Repubblica, 9 aprile 2010, Roma, p. V). ** Al sopralluogo erano presenti anche l’assessore capitolino alla mobilità, Antonello Aurigemma, il presidente e l’amministratore delegato di Roma metropolitane, Giovanni Ascarelli e Federico Bortoli, il minisindaco del II Municipio, Sara De Angelis, e i rappresentanti dell’impresa Salini Costruttori. (Fabio Rossi, Messaggero, 15 novembre 2011, p. 40, Cronaca di Roma). ** Per il minisindaco [Antonella De Giusti] «oggi è venuto il momento di porre di nuovo all’ordine del giorno la questione della tutela degli spazi pedonali. Vogliamo coinvolgere la popolazione, affinchè l'intero Rione Borgo divenga una zona a traffico limitato. E vogliamo iniziare a discuterne subito con i residenti e i commercianti». (Fabio Perugia, Tempo, 29 marzo 2012, Cronaca di Roma, p. 8).","Tipo: Confissazione / Prefissoide, Formanti: mini-, sindaco"
minisondaggio,sost,Sondaggio condotto su un campione statistico numericamente ridotto; spesso con tono ironico.,"O ringrazi o sei un po' cafone, non c'è digitale che tenga. Ho provato a porre il problema a un mio amico inglese e la risposta è stata of course: certo, devi ringraziare (figuriamoci, hanno ancora la Regina). Per curiosità, ho continuato il minisondaggio e ho provato con un amico svedese: se nella email non c'è una domanda alla quale rispondere perché perdere e far perdere tempo? Pragmatismo scandinavo. Ho tentato anche con un americano, per giunta californiano come Bilton, che mi ha detto che se non riceve un grazie in risposta lui si offende. (Massimo Sideri, Corriere della sera, 13 marzo 2013, p. 27, Cronache).","Tipo: Confissazione / Prefissoide, Formanti: mini-, sondaggio"
mini-stangata,sost,Manovra finanziaria che comporta esborsi o imposizioni impreviste di modesta entità.,"L’aumento dell’imposta di bollo sull’estratto conto del deposito titoli potrebbe essere invece una misura che entra in vigore velocemente. Oggi è pari a 34,20 euro annuali per tutti coloro che hanno in giacenza valori superiori a mille euro. L’aumento è notevole, fino a 120 euro. Vale a dire più del triplo. La mini stangata arriverebbe, come accade ora, contestualmente alla consueta comunicazione sullo stato dell’arte del dossier, che può essere trimestrale, semestrale o annuale. (Giuditta Marvelli, Corriere della sera, 3 luglio 2011, p. 2, Primo Piano).","Tipo: Confissazione / Prefissoide, Formanti: mini-, stangata"
ministero-ombra,loc nom,"Ruolo di controllo dell'operato di un dicastero dell'esecutivo, esercitato da un parlamentare dell'opposizione; per estensione, influenza operata da istituzioni che, per la portata delle proprie attribuzioni, possono condizionare gli equilibri e le scelte politiche governative.","Enrico Letta ha visto ieri Epifani alla conferenza sul welfare organizzata dal suo ministero ombra. I due si sono appartati e hanno discusso a lungo, partendo dal no secco e motivato di Letta alla mobilitazione della Cgil. (G. D. M., Repubblica, 29 novembre 2008, p. 2).","Tipo: Polirematica / Nome+nome, Formanti: ministero, ombra"
ministro-chiave,loc nom,"Ministro di particolare peso politico e economico, che ha un ruolo particolarmente importante e delicato nell'attività di un governo.","Ancora peggio è andata alle cooperative, che pure avevano fatto passi da gigante nella costruzione dell'unità associativa e nel frattempo avevano coltivato relazioni privilegiate con alcuni dei ministri-chiave del governo in carica. (Dario Di Vico, Corriere della sera, 8 settembre 2011, p. 54, Idee & opinioni).","Tipo: Composizione / Nome+nome, Formanti: ministro, chiave"
ministro-ombra,loc nom,"Per consuetudine politica, parlamentare dell'opposizione che elabora e propone provvedimenti alternativi a quelli proposti da un membro dell'esecutivo.","Il Pd appoggia infatti il governo per senso di responsabilità (e gliene va dato atto, visto che avrebbe anche potuto cercare la pericolosa scorciatoia delle elezioni anticipate); però non sostiene veramente quasi nessuno dei suoi provvedimenti, li vota perché deve ma li critica appena può, mugugna e spesso annunzia che una volta al governo li cambierà. Non è solo [Stefano] Fassina, che pure è il ministro-ombra dell'Economia; né sono solo i titoli dell'«Unità», che s'entusiasma perfino per il presidente di Confindustria purché attacchi Monti. E non è neanche solo il Pd. (Antonio Polito, Corriere della sera, 11 luglio 2012, p. 1, Prima pagina).","Tipo: Polirematica / Nome+nome, Formanti: ministro, ombra"
mini-summit,sost,Vertice ristretto.,"[Laurent] Fabius ha […] ricordato il prevertice a livello ministeriale che si terrà sempre a Parigi dall’8 al 10 novembre, che riunirà circa ottanta ministri per discutere dell’impianto dell’accordo che poi sarà negoziato dal 30 novembre all’11 dicembre alla Cop21. «Il mini-summit -- ha concluso il ministro francese -- dovrà permettere di andare avanti sulle questioni centrali per permettere di soddisfare le nostre ambizioni». (Osservatore romano, 1 novembre 2015, p. 2).","Tipo: Prestito / Inglese, Formanti: mini-, summit (inglese)"
mini-taglio,sost,Riduzione di modesta entità.,"[tit.] Mini-taglio Imu sulla prima casa / La proposta di restituzione con Btp a dieci anni. I conti del Tesoro (Corriere della sera, 26 aprile 2013, p. 12, Primo Piani).","Tipo: Confissazione / Prefissoide, Formanti: mini-, taglio"
minitelecamera,sost,Telecamera di dimensioni ridotte.,"Come funziona questa tecnica di chirurgia mini invasiva? «Entriamo nel cuore con una mini telecamera che proietta le immagini su uno schermo. Con gli occhiali vedo le immagini in tre dimensioni» [Mattia Glauber intervistato da Maria Sorbi]. (Giornale, 11 dicembre 2015, Milano, p. 1).","Tipo: Confissazione / Prefissoide, Formanti: mini-, telecamera"
minitour,sost,"Turnè breve, che prevede poche tappe.","Nel 1972 debuttava il Biglietto per l’inferno, rock band di breve ma intenso successo. […] domani la band torna in pista, col nome Biglietto per l’inferno folk, mescolando radici popolari a rock più duro. A Valmadrera, nel Lecchese, Mauro Gnecchi, Pilly Cova, «Baffo» Banfi ora direttore artistico e i cinque nuovi componenti il gruppo proporranno (prima data di un mini-tour) il nuovo cd «Tra l’assurdo e la ragione», un inedito e otto brani rivisti. (Andrea Pedrinelli, Avvenire, 5 febbraio 2010, p. 29, Oggi spettacoli).","Tipo: Prestito / Francese, Formanti: mini-, tour (francese)"
minivertice,sost,Vertice ristretto.,"Il ministro delle Finanze francese, Pierre Moscovici, ha invitato a sorpresa a Parigi a un mini-vertice i colleghi di Italia e Spagna, Vittorio Grilli e Luis de Guindos, proprio per confrontarsi con il responsabile delle Finanze tedesco, Wolfgang Schäuble, alla presenza del vicepresidente della Commissione europea, il finlandese Olli Rehn. (Ivo Caizzi, Corriere della sera, 27 giugno 2012, p. 8, Primo Piano).","Tipo: Confissazione / Prefissoide, Formanti: mini-, vertice"
miserabilista,agg,Proprio di una condizione di vita miserabile.,"In questa pièce i testi provengono da Peter Handke e Lautréamont, la canzone («Each Man Kills the Things He Loves») giunge invece da Oscar Wilde tramite [Rainer Werner] Fassbinder, un collage miserabilista. (Gary Indiana, Manifesto, 3 maggio 2012, p. 12, Visioni).","Tipo: Suffissazione / Deaggettivale, Formanti: miserabile, -ista"
misinterpretazione,sost,"Interpretazione errata, fraintendimento.","Nonostante personalmente abbia compreso appieno il significato del titolo: «Ricerca, i Cinesi “comprano” l’Ebri», pure questo ha involontariamente generato qualche misinterpretazione ed ha destato una grande preoccupazione in coloro che hanno creduto «ad litteram» che l’Ebri fosse stato venduto ai cinesi. (Giuseppe Nisticò, Messaggero, 5 ottobre 2010, p. 20, Commenti).","Tipo: Adattamento, Formanti: mis- ENG (inglese), interpretation (inglese)"
missing in action,loc nom,"Chi o che è scomparso durante il compimento di un'azione, di una missione militare; usato anche in senso figurato, con il significato di scomparso in corso d'opera.","Fra i provvedimenti missing in action, oltre al decreto sviluppo, anche la riforma scolastica del ministro Francesco Profumo, per intenderci quella della «meritocrazia» sbandierata da Mario Monti. Qualcuno dice che il provvedimento sarà esaminato dal governo la prossima settimana. (Gian Battista Bozzo, Giornale, 8 giugno 2012, p. 3).","Tipo: Prestito / Inglese, Formanti: missing (inglese), in ENG (inglese), action (inglese)"
missione impossibile,loc nom,"Compito arduo, di difficile realizzazione.","le perplessità sulla riuscita della «mediazione» del Senatùr sembrano partire proprio dai parlamentari della Lega che, nonostante fossero stati obbligati dal Capo a starsene in silenzio, non hanno avuto dubbi nel definire il mandato esplorativo del proprio leader una vera e propria «missione impossibile». (Alessandro Bertasi, Tempo, 11 novembre 2010, p. 2, Primo Piano). ** Se anche solo uno dei tasselli necessari per vincere la missione impossibile venisse meno, l’unico piano B per Matteo [Renzi] a quel punto diventa andare alle elezioni, indicando per nome e cognome la responsabilità di chi ha fatto venir meno il suo contributo al piano di salvataggio dell’Italia. L’alternativa è farsi bruciare a fuoco lento e, purtroppo, su quella graticola finirebbe un’intera società e persino categorie privilegiate che non possono non sapere che non ci sono più soldi per sostenere quei privilegi. (Francesco Grillo, Messaggero, 15 febbraio 2014, p. 1, Prima pagina).","Tipo: Calco lessicale / Nome+aggettivo, Formanti: missione, impossibile"
mission impossible,loc nom,"Compito arduo, missione irrealizzabile, impossibile.","«Nonostante telefonini e pc siano diventati così pervasivi in molti Paesi nel mondo, le nostre società e le nostre diverse culture non hanno ancora capito come metabolizzarli correttamente», dice la [Genevieve] Bell, che gira il pianeta per provare a capire il rapporto tra gli uomini e le macchine: di questi tempi, una «mission impossible». (Giuseppe Bottero, Stampa, 7 settembre 2011, Tutto Scienze & Tecnologie, p. 31). ** In economia e in politica, purtroppo, non avvengono miracoli e ora mi rendo conto che quella di Renzi è stata una mission impossibile fin dalla sua prima concezione e soprattutto dopo la rottura del Patto del Nazareno. (Michele Salvati, Corriere della sera, 4 gennaio 2017, p. 26, Analisi & commenti).","Tipo: Prestito / Inglese, Formanti: mission (inglese), impossible (inglese)"
mister Europa,loc nom,"Figura politica istituzionale, non prevista dai trattati dell'Unione europea, che avrebbe il compito di rappresentare unitariamente le politiche dell'Unione in ambito internazionale.","[tit.] Il populismo anti-europeo si batte con un Mr. Europa / Non cambiare istituzioni o linea economica ma creare una classe dirigente carismatica (Avvenire, 5 dicembre 2013, p. 3, Idee).","Tipo: Composizione / Nome+nome, Formanti: mister (inglese), Europa"
mister Pesc,loc nom,Figura istituzionale dell'Unione europea che ha il compito di rappresentare unitariamente la Politica estera e di sicurezza comune (Pesc) in ambito internazionale.,"il premier è consapevole che a conti fatti la sola nomina di [Massimo] D’Alema a Mister Pesc finirebbe per rafforzarlo. Il Pd perderebbe un’arma di critica nei suoi confronti. Forse un certo stile di opposizione si attenuerebbe, anche sul fronte giustizia (anche se non si ritiene di poter chiedere garanzie che D’Alema non si ritiene possa dare). (Corriere della sera, 31 ottobre 2009, p. 2, Primo Piano). ** Le stesse voci parlano di un impegno per portare Massimo D’Alema a diventare mister Pesc, il ministro degli Esteri europeo, carica che gli sfuggì la volta scorsa per il no di alcuni governi, che gli preferirono la baronessa britannica Catherine Ashton. (Nino Bertoloni Meli, Messaggero, 28 febbraio 2014, p. 9, Primo Piano).","Tipo: Prestito / Inglese, Formanti: mister (inglese), Pesc"
mister prezzi,loc nom,"Figura istituzionale di nomina governativa, incaricata di sorvegliare l'andamento dei prezzi sul mercato interno.","«La norma serve al governo per avere il titolo ""liberalizzazioni"" nella manovra perché glielo chiedeva l'Europa. In realtà colpendo tutto non colpisce nessuno, perché il governo non ha interesse a toccare determinati settori», attacca Antonio Lirosi, che è stato il primo «Mister Prezzi» e oggi è responsabile diritti dei consumatori del Pd. (Melania Di Giacomo, Corriere della sera, 20 agosto 2011, p. 15, Primo Piano).","Tipo: Composizione / Nome+nome, Formanti: mister (inglese), prezzo"
misura-ponte,loc nom,"Misura adottata provvisoriamente per fronteggiare un'emergenza, in attesa di una soluzione definitiva.","Le richieste per ottenere l’aiuto potranno essere presentate a partire da inizio settembre. Un provvedimento urgente e subito operativo, dunque, che arriva in via amministrativa grazie a un decreto interministeriale. Si tratta di una sorta di «misura ponte» in attesa che si completi l’iter della «Legge delega per il contrasto alla povertà», approvata in prima lettura alla Camera il 14 luglio scorso. (Luca Liverani, Avvenire, 20 luglio 2016, p. 1, Prima pagina).","Tipo: Composizione / Nome+nome, Formanti: misura, ponte"
Mms,sost,Sigla dell'ingl. Multimedia messaging service.,"In futuro, l'impatto dei new media, dei «media personali», di Internet, dei blog, di Facebook e di Twitter, di YouTube, degli sms o mms, modificherà sostanzialmente il modo di fare politica e anche quello di intenderla, praticarla, recepirla. E di conseguenza, la stessa leadership si trasformerà auspicabilmente in un rapporto più paritario, circolare, diretto. (Giovanni Valentini, Repubblica, 22 ottobre 2011, p. 34, Commenti).","Tipo: Prestito / Inglese, Formanti: multimedia (inglese), messaging (inglese), service (inglese)"
mobilità ecologica,loc nom,Il complesso dei provvedimenti adottati dalle autorità pubbliche per il decongestionamento del traffico e la tutela dell'ambiente.,"Milano riesce ad essere vivace e smarrita, veloce e incline alla paralisi. Ha i migliori ospedali d'Europa, università eccellenti, musei famosi, teatri d'avanguardia, progetta centri di ricerca, esporta progetti di qualità ma poi risulta pessima nei servizi, la sua aria «fa schifo, è la peggiore del mondo», scrive il «Financial Times». E poi è in grave ritardo con le barriere architettoniche e la mobilità ecologica, le strade non sono curate e piazza Duomo si specchia da anni nel degrado e nelle sistemazioni mancate. (Giangiacomo Schiavi, Corriere della sera, 26 aprile 2009, p. 21, Cronache). ** Il nuovo decreto sugli incentivi varato la settimana scorsa dal consiglio dei ministri si è «ricordato» anche dei motocicli e degli scooter, come era negli auspici di molti amanti delle due ruote. Dopo la delusione per il mancato rinnovo dei bonus destinati alle automobili, il governo non ha trascurato questa fetta consistente di mobilità, dedicando la propria attenzione in particolare alla mobilità ecologica urbana. (Stampa, 28 marzo 2010, Torino, p. 78).","Tipo: Composizione / Nome+aggettivo, Formanti: mobilità, ecologico"
mobilità sostenibile,loc nom,"Razionalizzazione del traffico veicolare: programmazione e incentivazione dell'uso dei mezzi pubblici di trasporto, per un'efficace salvaguardia delle condizioni atmosferiche e ambientali, soprattutto nei centri urbani.","Creare entro il 2022 città «ecosostenibili ed intelligenti» grazie al dialogo fra veicoli, infrastrutture e tecnologie che riducano sensibilmente le emissioni inquinanti generate dal traffico. Magari anche grazie a strade elettrificate che alimentino auto a emissioni zero. È in sintesi il progetto che sarà presentato oggi, al Motor Show di Bologna, e vuole porre l'Italia come protagonista in Europa nel settore dello sviluppo della mobilità sostenibile. (Alessio Ribaudo, Corriere della sera, 2 dicembre 2011, p. 29, Cronache). ** Tra le novità a margine dell'incontro siracusano, la proposta di avviare un servizio di car sharing all'insegna della mobilità sostenibile. «L'idea -- dice il sindaco di Siracusa, [Giancarlo] Garozzo -- è quella di offrire l'opportunità ai visitatori di noleggiare un'auto per esempio a Ragusa, girare per le bellezze di Siracusa e lasciarla in un parcheggio di Catania. Insomma, di avviare un circuito virtuoso di mobilità sostenibile fra le 3 province». (Isabella Di Bartolo, Sicilia, 8 febbraio 2014, p. 11, I Fatti). ** «Ci sono 35 milioni sulla mobilità sostenibile», ha detto ieri il ministro dell’Ambiente, Gian Luca Galletti, a margine di un incontro con le Regioni e i Comuni interessati dall’inquinamento più grave dell’aria, come quelli del piano padano. (J. G., Sole 24 Ore, 3 febbraio 2016, p. 14, Impresa & territori).","Tipo: Calco lessicale / Internazionalismo / Nome+aggettivo, Formanti: mobilità, sostenibile"
mobility management,loc nom,"La gestione degli spostamenti dei dipendenti dall'abitazione al luogo di lavoro, mediante interventi che contribuiscano a disincentivare l'uso dell'auto privata per decongestionare il traffico cittadino.","Penetrare il mercato sarebbe stata un’impresa. Da qui la decisione di verticalizzare, di dedicarsi esclusivamente al car-pooling aziendale con l’obiettivo di sfruttare una nuova norma legata al mobility management. Una norma che vincola le aziende con oltre 800 dipendenti e gli enti pubblici con più di 300 dipendenti a favorire soluzioni di trasporto alternativo a ridotto impatto ambientale. (B[iagio] Sim[onetta], Sole 24 Ore, 5 febbraio 2016, p. 31, Finanza & Mercati).","Tipo: Prestito / Inglese, Formanti: mobility (inglese), management (inglese)"
mobility manager,loc nom,"Gestore della mobilità; chi ha il compito di ottimizzare gli spostamenti dei dipendenti dall'abitazione al luogo di lavoro, mediante la progettazione e la gestione di soluzioni che contribuiscano a ridurre l'uso dell'auto privata, svolgendo un ruolo importante nella decongestione del traffico cittadino.","Sono anche individuate misure per favorire l’istituzione nelle scuole del mobility manager che avrà il compito di organizzare e coordinare gli spostamenti casa-scuola-casa del personale scolastico e degli alunni. (Paola Ficco, Sole 24 Ore, 19 gennaio 2016, p. 38, Norme e tributi).","Tipo: Prestito / Inglese, Formanti: mobility (inglese), manager (inglese)"
mocciano,agg,"Dello scrittore, sceneggiatore e regista Federico Moccia.","La stella del dittico mocciano «Scusa ma...», il bellissimo Raoul Bova, sarà protagonista anche del seguito di «Immaturi», la commedia campione di incassi di Paolo Genovese, con tutta la truppa (Ambra Angiolini, Ricky Memphis, Barbora Bobulova, Anita Caprioli, Luca e Paolo, Luisa Ranieri) stavolta in vacanza a Mykonos. (Clara Caroli, Repubblica, 20 aprile 2011, Torino, p. XV).","Tipo: Suffissazione / Denominale, Formanti: Moccia (Federico), -(i)ano"
modernazione,sost,"Ammodernamento, processo mediante il quale si aggiorna e innova qualcosa.","Quando [Silvio Berlusconi] era al governo, la volta scorsa, il berlusconese suonava meno risoluto e pimpante: «Abbiamo cantierato» con «programmi ben tempificati», diceva, ma la «modernazione» non ebbe poi tutta questa «convincenza». (Filippo Ceccarelli, Repubblica, 20 giugno 2008, p. 11, Politica).","Tipo: Suffissazione / Deverbale, Formanti: modernare*, -zione"
Moggiopoli,sost,Scandalo suscitato nel mondo del calcio dall'inchiesta giudiziaria che si è avvalsa di intercettazioni telefoniche relative a Luciano Moggi.,"L'Inter, per esempio, per almeno 10 anni (e finché Moggiopoli non è venuta a cavarla dai guai) comprava ogni anno i giocatori più forti in circolazione e poi finiva terza o quarta in campionato e restava al palo anche in Champions. Dunque, evidentemente, l'allenatore un po' conta. (Piero Sansonetti, Altro, 6 ottobre 2009, p. 9, Sport).","Tipo: Confissazione / Suffissoide, Formanti: Moggi (Luciano), -poli 2 [Scandalo]"
momento-chiave,loc nom,Momento cruciale di una vicenda.,"i momenti-chiave della vita da uomo d’affari di questo «tycoon» 73enne [Carlos Slim Helú] arrivarono molto dopo: nel 1982 quando la crisi economica e i prezzi del petrolio schizzati alle stelle spinsero i ricchi messicani a svendere in massa le loro aziende. L’ondata di panico si esaurì un paio d’anni dopo, ma nel frattempo Slim aveva comprato decine di imprese a prezzi di saldo. (Massimo Gaggi, Corriere della sera, 11 agosto 2013, p. 14, Esteri).","Tipo: Composizione / Nome+nome, Formanti: momento, chiave"
mondadoriano,agg,Della casa editrice Mondadori.,"Le polemiche «sono» il premio Strega. Questa volta, con tre scrittori in sette voti, si infiammano le illazioni sulle scelte dei «piccoli», esclusi dalla cinquina, sui quali avrebbe pesato il potere del colosso mondadoriano; (Paolo Fallai e Roberta Scorranese, Corriere della sera, 7 luglio 2012, p. 51, Cultura). ** Ovviamente, sia Mondadori sia Rizzoli non hanno dato importanza alla presa di posizione degli egregi autori capitanati da Umberto Eco, il quale, nonostante l'età matura e i successi ottenuti, non è ancora stanco di diffondere comunicati parasindacali destinati a rimanere lettera morta. Contento lui, contenti tutti, anche i dirigenti mondadoriani e rizzoliani che, in barba alle citate lagnanze, sono sul punto di concludere felicemente l'accordo. (Vittorio Feltri, Giornale, 7 marzo 2015, p. 1, Prima pagina).","Tipo: Suffissazione / Denominale, Formanti: Mondadori, -(i)ano"
moneta di plastica,loc nom,"Strumento utilizzato per l'acquisto di merci, perlopiù costituito da carte di credito o tessere magnetiche, che sostituisce la circolazione di denaro contante.","la centralità del sistema dei pagamenti, dalle carte di credito al portafoglio elettronico, gestito in prima fila proprio dalle banche, godrà in tempi rapidi di una forte accelerazione. Detto in linguaggio contabile, più ricavi e quindi più utili. Perché dietro l'utilizzo della moneta di plastica, come per ogni servizio offerto, è previsto il pagamento di una commissione. Che arriva per i negozi fino a punte del 3-4%. Forse troppo se una legge dello Stato impone di utilizzare le carte. (Nicola Saldutti, Corriere della sera, 6 dicembre 2011, p. 1, Prima pagina). ** [tit.] Con l'innovazione si vince la diffidenza degli italiani per la «moneta di plastica» [testo] [...] La diffidenza verso la «moneta di plastica» [...] non solo ha mantenuto un elevato utilizzo del contante, ma ha portato anche a un fenomeno tutto italiano: il ricorso alla prepagata. Basta pensare che per uno dei circuiti principali, Visa, il mercato nazionale delle carte ricaricabili è pari alla metà di quello continentale, con 12,6 milioni di carte sulle 20 che il marchio ha in tutta Europa. (a cura di Giovanni Vegezzi, Sole 24 Ore, 12 agosto 2014, p. 33).","Tipo: Calco lessicale / Internazionalismo / Nome+preposizione+nome, Formanti: moneta, plastica"
moneta unica,loc nom,"L'Euro, valuta adottata simultaneamente da numerosi Paesi dell'Unione europea, in sostituzione delle rispettive valute nazionali.","«Non credo alla dissoluzione dell'Europa della moneta unica, ma l'euro oggi è alle corde e accordi che -- pur mettendo in campo cifre più consistenti -- ricalcano ricette già proposte senza successo, non sono la soluzione» [Kenneth Rogoff intervistato da Massimo Gaggi]. (Corriere della sera, 2 novembre 2011, p. 11, Primo Piano). ** Belgrado affronta una crisi economica grave quanto quella che investe le altri capitali d’Europa, la disoccupazione tocca il livello record del 25 per cento, ma i problemi non sono legati soltanto alla moneta unica o al prezzo del petrolio. (Luigi De Biase, Foglio, 22 maggio 2012, p. 2). ** La moneta unica è percepita dalla maggior parte dei cittadini come una prigione e un nemico, in barba alle promesse. E' difesa, forse a ragione, dagli economisti e dalle imprese come un fattore di stabilità e come un baluardo rispetto alle speculazioni dei mercati internazionali. (Anthony Muroni, Unione Sarda, 25 maggio 2014, p. 1, Prima pagina).","Tipo: Polirematica / Nome+aggettivo, Formanti: moneta, unico"
money transfer,loc nom,"Rimessa, trasferimento di denaro; per metonimia topografica, il luogo fisico dal quale la rimessa è effettuata.","Nel 2009 mentre in Italia le rimesse degli stranieri all'estero (il cosiddetto money transfer) cresceva del 5,8% sulla spinta degli aumenti impressionanti della comunità cinese a Bologna la tendenza era esattamente speculare passando da 139 milioni di euro del 2008 a 131 milioni, con un calo del 5,7%, ottava provincia per volume dopo Roma, Milano, Torino, Prato, Firenze, Napoli e Brescia. Perché gli stranieri sono spesso i primi a risentire della crisi economica. (Marco Bettazzi, Repubblica, 25 novembre 2010, Bologna, p. XIV). ** sono Roma, Milano, Napoli e Firenze le province da cui defluisce il maggior importo di rimesse verso l'estero attraverso i canali di intermediazione regolare (banche, poste, sportelli di money transfer). […] Ma soprattutto non bisogna dimenticare i tanti money transfer (erano 687 nel 2002, sono diventati oltre 34 mila nel 2010) allocati qui in Italia presso phone center, Internet point, centri commerciali, cartolerie, dove gli addetti sono molto spesso essi stessi cittadini stranieri. (Fabrizio Caccia, Corriere della sera, 4 settembre 2011, p. 6, Primo Piano). ** «Sì, lo ritengo uno scenario plausibile: Facebook può diventare leader del money transfer sul pianeta. È una partita che si giocherà da qui ai prossimi 10 anni. Mark Zuckerberg, che oggi ha 30 anni, ne avrà solo 40 e ha la visione per giocarsela». Andrea Rangone, coordinatore degli Osservatori Digital Innovation del Politecnico di Milano, non è troppo stupito dalle indiscrezioni del «Financial Times». (Barbara Corrao, Messaggero, 15 aprile 2014, p. 19, Macro). ** Anche il denaro viaggia. Non sempre attraverso i canali bancari tradizionali, ma spesso e volentieri per mezzo di un microcosmo di realtà che hanno preso piede con grande diffusione. Una di queste è rappresentata dai Money Transfer. Nel 2014 gli immigrati in Italia hanno inviato nei loro paesi d'origine 5,333 miliardi di euro, il 90% con questa prassi. (Giancarlo Mariani, Giornale, 3 novembre 2015, Milano Cronaca, p. 9). ** L’omicidio sarebbe così collegato con l’inchiesta della procura (partita da un esposto anonimo) sulle agenzie di money transfer abusive (con base proprio a Chinatown) usate per muovere denaro illecito. (Simone Marcer, Avvenire, 1 dicembre 2016, Cronaca di Milano, p. I).","Tipo: Prestito / Inglese, Formanti: money (inglese), transfer (inglese)"
monnezzopoli,sost,Scandalo relativo alla gestione degli appalti per lo smaltimento dei rifiuti.,"[tit.]«Monnezzopoli»: truffa da due milioni di euro [testo] «La sgangherata gestione dello smaltimento dei rifiuti in Campania, secondo i magistrati napoletani si svolge in un regime di ""truffa continuata, aggravata e tuttora in corso di esecuzione"". Sembra paradossale ma è così»: è l’incipit del libro che Paolo Chiariello, giornalista napoletano di Sky Tg24, dedica al problema rifiuti in Campania. Il titolo è immediato: «Monnezzopoli. La grande truffa» […]. Il contenuto è un approfondito e documentato viaggio sui nodi critici e sulle disfunzioni che hanno portato alla crisi che ha richiamato l’attenzione di tutto il mondo. (Avvenire, 21 febbraio 2008, p. 11, Oggi Italia). ** In questo bailamme, che rischia di travolgere la nuova Regione a guida centrodestra nata sulla retorica della fine dell’emergenza, [Guido] Bertolaso fa la parte di quello che cade dalle nuvole: «Qualcosa non mi torna -- afferma. -- Stiamo assistendo a tentativi di smarcarsi, di passare il cerino a qualcun altro o di dire che qualcosa non è stata fatta bene perché ce ne siamo occupati noi». Con chi ce l’ha? Col Comune di Napoli, o con la stessa Regione «amica», che da settimane batte cassa, chiedendo lo sblocco dei fondi per i Comuni? Bentornati a Monnezzopoli, la storia continua. (Massimiliano Amato, Unità, 24 settembre 2010, p. 10, Primo Piano). ** Le opposizioni, dopo un giorno di silenzio, vanno all’attacco. [...] Con il senatore Stefano Esposito che parla di «monnezzopoli». (Ernesto Menicucci e Ilaria Sacchettoni, Corriere della sera, 31 luglio 2016, p. 13, Politca).","Tipo: Confissazione / Suffissoide, Formanti: monnezza, -poli 2 [Scandalo]"
monogenitore,sost,Genitore unico; relativo a un nucleo familiare con un solo genitore.,"La proposta della «Tariffa Family» è la seguente: riduzione del 10% per le famiglie con un figlio, del 20% delle famiglie con due figli o monogenitore con un figlio, 30% per famiglie con tre figli o monogenitore con due figli e così via fino ad una riduzione del 60% per famiglie con sei figli o monogenitore con più di quattro figli. (M[ario] F[elicetti], Adige, 13 dicembre 2008, p. 53, Valli di Fiemme e Fassa). ** Quante alle tipologie familiari, ce ne sono tre per i single (meno di 35 anni, tra 35 e 64 e più di 65); tre per le coppie (con meno di 35 anni senza figli e/o altri familiari, tra i 35 e i 64 e oltre i 65); tre per le coppie con figli (con uno, due o tre figli); cui si aggiunge la categoria del monogenitore e le «altre tipologie». (Antonella Baccaro, Corriere della sera, 6 gennaio 2013, p. 8, Primo Piano).","Tipo: Confissazione / Prefissoide, Formanti: mono-, genitore"
monogenitoriale,agg,In cui è presente un solo genitore; con un solo genitore.,"Il costo degli alloggi, [...] nonostante la flessione registrata a partire dal 2007-2008, resta ancora elevato se rapportato agli attuali redditi medi delle famiglie italiane. Tale incidenza e la difficoltà di accesso al bene casa stanno diventando un problema sempre più generalizzato tanto da non riguardare più, in maniera esclusiva, le fasce tradizionalmente vulnerabili della popolazione. Si tratta, ad esempio, di famiglie monoreddito, lavoratori precari, famiglie mono-genitoriali, giovani e anziani. (Marisa Anconelli e Gianluigi Chiaro, Avvenire, 30 dicembre 2016, p. 5, Primo piano).","Tipo: Confissazione / Prefissoide, Formanti: mono-, genitoriale"
monoglotta,sost,Chi o che parla una sola lingua.,"L'incredibile storia del cardinale bolognese Giuseppe Mezzofanti è al centro di un libro che il «New York Times» definisce «sorprendentemente avvincente»: perché per la verità ci sarebbe poco di avvincente nei temi così noiosi come morfologia e sintassi. «Babel no more» è però il racconto di quell'invidiabile capacità che circonda pochi eletti -- dal cardinale italiano in giù -- capaci di imbastire qualsiasi discorso in qualsiasi lingua. Da dove arriva il dono? È innato o acquisibile? E soprattutto: chi si può definire davvero poliglotta? L'autore di questa singolarissima inchiesta -- Michael Erard -- si definisce lui stesso «monolingue con benefits». Traducendo, e ci mancherebbe, la definizione: «un po' più di un monoglotta e un po' meno di un poliglotta». (Angelo Aquaro, Repubblica, 22 gennaio 2012, p. 46, Cultura).","Tipo: Confissazione / Prefissoide, Formanti: mono-, glotta"
monogruppo,sost,Gruppo composto da una sola persona.,"[tit.] Maggioranza compatta: basta con i mono-gruppi [testo] Espletate le operazioni della prima riunione del consiglio regionale, iniziano ad affacciarsi i primi problemi da affrontare e risolvere. Tra questi la costituzione di monogruppi, quelli formati da una sola persona e che costano ai contribuenti circa 420 mila euro all'anno. (Libero, 13 maggio 2010, p. 50, Roma). ** Per completare l’attuazione dei tagli, il Consiglio regionale [del Lazio] dovrà comunque provvedere a ulteriori passaggi amministrativi. Lunedì ci sarà la conferenza dei capigruppo per decidere cosa fare sui monogruppi. Non è chiaro se possano essere sciolti dal presidente dell’Aula -- la Giunta per il Regolamento si esprimerà in merito -- probabile che siano gli stessi capigruppo a scioglierli volontariamente. (Daniele Di Mario, Tempo, 22 settembre 2012, p. 2, Primo Piano). ** Nel rapporto, tra l’altro, è evidenziato il fenomeno dei «monogruppi», composti da un solo consigliere. Nel corso della legislatura se ne sono costituiti 5, ognuno con indennità di funzione per il presidente e unico componente, finanziamento e 7 collaboratori pagati dalla Regione [Lazio]. (Avvenire, 16 febbraio 2013, p. 9, Primo piano).","Tipo: Confissazione / Prefissoide, Formanti: mono-, gruppo"
monopersonale,agg,Composto da una sola persona; che dipende dalle scelte di una sola persona.,"La solitudine del leader è il suo limite, ma anche la sua forza. Il sistema mono-personale fondato su [Matteo] Renzi ha il suo sbocco nel referendum sulla riforma della Costituzione. Nei piani del premier potrebbe svolgersi nella primavera 2016, 70 anni dopo il primo voto pienamente democratico degli italiani del 2 giugno 1946 che segnò la nascita della Repubblica. Se Renzi dovesse arrivare senza danni a quell’appuntamento la tentazione gollista diventerebbe per lui irresistibile. (Marco Damilano, Messaggero Veneto, 16 febbraio 2015, p. 1, Prima pagina).","Tipo: Confissazione / Prefissoide, Formanti: mono-, personale"
monoreligioso,agg,Che contempla una sola religione.,"Alla sconfitta militare dello Stato islamico dovrà accompagnarsi una conferenza di pace, presenti tutte le potenze interessate, che dia vita, sulle ceneri del vecchio Iraq e della vecchia Siria, a nuove organizzazioni statali (rispettivamente dei sunniti, degli sciiti e dei curdi) e a nuovi confini. E sapendo comunque che nella futura carta geopolitica del Medio Oriente, se si formeranno, come è probabile, Stati mono-religiosi o mono-etnici, non ci sarà spazio, purtroppo, per altre minoranze, cristiani in testa. (Angelo Panebianco, Corriere della sera, 2 aprile 2016, p. 1, Prima pagina).","Tipo: Confissazione / Prefissoide, Formanti: mono-, religioso"
monossido killer,loc nom,Monossido che può provocare la morte per soffocamento.,"[tit.] Monossido killer, tragedia in Centro (Messaggero, 5 novembre 2014, p. 53, Cronaca di Roma).","Tipo: Composizione / Nome+nome, Formanti: monossido, killer (inglese)"
montanellismo,sost,"Il modo di fare e di concepire il giornalismo, lo stile giornalistico di Indro Montanelli (1909-2001).","Come «la Voce» di Montanelli, che piaceva alla sinistra (senza comprare il giornale) ma sancì un drammatico divorzio dalla massa dei lettori infatuati dal montanellismo. (Pierluigi Battista, Corriere della sera, 4 luglio 2009, p. 11, Politica).","Tipo: Suffissazione / Denominale, Formanti: Montanelli (Indro), -ismo"
monte-ferie,loc nom,Il totale complessivo dei giorni di ferie di cui un lavoratore può godere in base al proprio contratto di lavoro.,"ai lavoratori è stato chiesto di firmare due liberatorie, una per dichiarare di avere riscosso un monte ferie per un valore di 120mila euro e un’altra per liberare dal concordato preventivo il tfr, i permessi, le ferie e quant’altro. (S. Ren., Unità, 4 ottobre 2011, Toscana, p. III).","Tipo: Composizione / Nome+nome, Formanti: monte, feria"
monte-profitti,loc nom,"In economia, l'ammontare complessivo dei profitti realizzati dal sistema produttivo e imprenditoriale.","Se la produttività si contrae, la rigidità verso il basso del salario fa crescere la quota del lavoro e riduce quella del capitale. Il meccanismo altera la distribuzione funzionale del reddito senza coinvolgere la politica economica né la contrattazione collettiva. Gli effetti redistributivi di quest'impianto si possono calcolare in modo controfattuale, valutando la differenza tra il valore storico del monte profitti e quello che si sarebbe verificato se i salari reali fossero cresciuti, secondo la regola d'oro, nella stessa misura dei pur modesti aumenti della produttività. (Leonello Tronti, Repubblica, 2 dicembre 2013, Affari & Finanza, p. 10).","Tipo: Composizione / Nome+nome, Formanti: monte, profitto"
montezemoliano,sost,Sostenitore di Luca Cordero di Montezemolo; relativo a Luca Cordero di Montemolo.,"i montezemoliani hanno sottolineato con favore un recente editoriale dell’«Unità», organo dei gruppi parlamentari dei Ds, in cui l’economista Ferdinando Targetti consigliava al nuovo esecutivo di pensare a un allungamento dell’età pensionabile nell’ottica di ridimensionare la spesa pubblica. (Foglio, 16 giugno 2006, p. 1, Prima pagina). ** Il rapporto con l’area montezemoliana è invece ancora da chiarire. Nella giunta Renzi c’è, come assessore alla cultura, Giuliano da Empoli, fra i fondatori di Api prima di lasciare [Francesco] Rutelli per il think tank di Luca Cordero di Montezemolo, Italia Futura. (David Allegranti, Europa, 3 settembre 2011, p. 2, Primo Piano). ** Ai centristi non resta che fare buon viso a cattivo gioco. «[Giorgio] Napolitano ha ragione. Come fa un senatore a vita a candidarsi? Sarebbe un controsenso, non so se sarebbe tecnicamente possibile», osservava il ministro Andrea Riccardi, protagonista sabato scorso della convention montezemoliana. Ma proprio il presidente della Ferrari, prima che parlasse il Capo dello Stato, aveva ribadito che «solo [Mario] Monti sarebbe in grado di continuare l'agenda». (Barbara Fiammeri, Sole 24 Ore, 23 novembre 2012, p. 13, Verso le elezioni). ** Ore 14,30, teatro Franco Parenti di Milano, via Pier Lombardo. Mario Monti parlerà per una ventina di minuti. E sarà una «svolta», così la chiamano montiani e montezemoliani (quelli dell'Udc, no, sono abbastanza irritati perché dicono di non venire consultati, quasi mai). (Andrea Garibaldi, Corriere della sera, 10 febbraio 2013, p. 8, Primo Piano). ** Mentre [Pier Ferdinando] Casini prospetta a intermittenza un riavvicinamento a [Silvio] Berlusconi, il partito guidato da Mario Mauro non ne vuole sapere. E anche dentro Scelta Civica l’antica divisione tra montiani e montezemoliani non pare essersi risolta. (Avvenire, 2 marzo 2014, p. 10, Attualità). ** La nuova 488 Gtb, in vendita da settembre, si può intanto definire l'ultima vera supercar montezemoliana. La prossima novità, la 12 cilindri probabilmente erede della FF che sarà lanciata in marzo al Salone di Ginevra, fa sì parte dei nuovi modelli approvati dall'ex presidente, ma già ora nelle riunioni con i tecnici l'impronta di [Sergio] Marchionne prende forma. (Pierluigi Bonora, Giornale, 2 giugno 2015, p. 1, Prima pagina).","Tipo: Suffissazione / Denominale, Formanti: Montezemolo (Luca Cordero di), -(i)ano"
moral suasion,loc nom,"Persuasione morale autorevole, che si propone di orientare scelte e comportamenti.","Molti hanno individuato [Pier Luigi] Bersani come il destinatario numero uno della severa moral suasion del capo dello Stato, per aver presentato il suo programma di governo e rivendicato il diritto-dovere di provarci. Ma al Nazareno assicurano che i rapporti tra il segretario e il capo dello Stato «sono ottimi» e che tra i due è in atto un inevitabile gioco delle parti: [Giorgio] Napolitano non può rimandare il Paese alle urne e deve tutelare le sue prerogative costituzionali, mentre Bersani non ha altra chance che provare ad agganciare [Beppe] Grillo. (Monica Guerzoni, Corriere della sera, 3 marzo 2013, p. 6, Primo Piano). ** Da oggi il Quirinale si limita a vigilare, a controllare le mosse del futuro premier nonché ad esercitare, se necessario, la sua «moral suasion» perché non ci siano margini di ambiguità o incertezza. (Paolo Cacace, Messaggero, 18 febbraio 2014, p. 2, Primo Piano). ** È da dare pressoché per scontato che in caso di «buona sconfitta» il presidente della Repubblica Sergio Mattarella userà tutta la forza della sua moral suasion per impedire all’ex sindaco di Firenze scelte troppo frettolose. (Marco Iasevoli, Avvenire, 1 dicembre 2016, p. 7, Primo piano). ** il presidente della Repubblica Sergio Mattarella ha attivato la sua moral suasion per invitare tutti alla riflessione: la preoccupazione del Capo dello Stato è naturalmente per la stabilità, ma anche per il destino della legge elettorale. (Emilia Patta, Sole 24 Ore, 18 febbraio 2017, p. 10, Politica e società).","Tipo: Prestito / Inglese, Formanti: moral (inglese), suasion (inglese)"
morattiano,agg,"Di Letizia Moratti, esponente politica del centrodestra, già sindaca di Milano e, dal 2001 al 2006, ministra dell’Istruzione, dell’Università e della Ricerca; che risponde alla sua linea politica.","Questa difficoltà deriva in primo luogo dalle restrizioni della finanza pubblica, in vario modo attuate da tutti i governi centrali, compresi quelli di centrosinistra, ma in secondo e non trascurabile luogo deriva da iniziative specifiche berlusconiane come l’abolizione dell’Ici sulla prima casa e morattiane come la gestione dell’Ecopass, lo scarso utilizzo delle risorse interne e la decisione di non toccare imposte, tariffe e servizi per non irritare gli elettori. (Massimo Mucchetti, Corriere della sera, 10 giugno 2011, p. 15, Primo Piano).","Tipo: Suffissazione / Denominale, Formanti: Moratti (Letizia), -(i)ano"
Moratti-boy,loc nom,Giovane sostenitore di Letizia Moratti.,"Alla fine, sul tavolo mondiale, si vincerà o si perderà l'Esposizione universale del 2015. Ma se l'appuntamento è lontano, l'ora della verità è tra meno di un anno, febbraio 2008, dovrà essere deciso se sarà Milano o la turca Smirne a ospitare l'appuntamento. Il tempo per fare la campagna acquisti, per convincere almeno la metà dei 98 Paesi che dovranno decidere, stringe. E dunque, ecco «la partita a poker» dei Moratti-boy, che per l'occasione fanno squadra con le altre istituzioni locali e con il governo. (Giuseppina Piano, Repubblica, 25 marzo 2007, Milano, p. II).","Tipo: Composizione / Nome+nome, Formanti: Moratti (Letizia), boy (inglese)"
Moratti-pensiero,loc nom,La linea politica di Letizia Moratti.,"il sindaco di Milano, che di fatto è già stata nominata commissario per l'Expo, non ne vuole sentire parlare e poco conta se il prescelto sia il responsabile della Protezione civile Guido Bertolaso piuttosto che, ipotesi degli ultimi giorni, il sottosegretario alle Infrastrutture Roberto Castelli. Il Moratti-pensiero prevede che non ci sia un commissario e basta. (Maurizio Giannattasio e Elisabetta Soglio, Corriere della sera, 17 febbraio 2009, p. 3, Primo Piano).","Tipo: Composizione / Nome+nome, Formanti: Moratti (Letizia), pensiero"
morettiano,sost,"Seguace o sostenitore di Nanni Moretti, regista, attore e produttore cinematografico; relativo a Nanni Moretti, al suo stile cinematografico o alle sue posizioni politiche.","Lo stile è meglio averlo che non averlo, quando uno fa il regista di cinema. E anche per i film morettiani si potrebbero preparare cartelle di tombola a vincita sicura, tra pallavolo e pallanuoto, allenatori bruschi, scarpe, gente che non sa scegliere i dolci o accostare i gusti del gelato. (Mariarosa Mancuso, Foglio, 6 giugno 2012, p. 2).","Tipo: Suffissazione / Denominale, Formanti: Moretti (Nanni), -(i)ano"
morettismo,sost,Lo stile e le posizioni politiche di Nanni Moretti; il movimento d'opinione da lui suscitato.,"All’ultima Mostra di Venezia, il regista [Gabriele Muccino] aveva detto che «tra la fine degli anni Settanta e i primi del Duemila il “morettismo” ha rovinato l’estetica del cinema italiano, si facevano solo film girati e fotografati male». Oggi aggiunge: «Gli ultimi grandi narratori sono stati Leone, Bertolucci, Petri e Germi. Poi sono arrivati autori che rispetto e considero pionieri di una nuova forma di racconto, Virzì, Sorrentino, Garrone e pochi altri. Ma pian piano, se si inizierà a guardare di più all’estero, a vedere film in lingua originale per capire come gli altri registi dirigono e come gli attori recitano, la competitività aumenterà anche in Italia. (Silvia Bizio, Repubblica, 29 maggio 2014, p. 46, R2 Spettacoli e Tv).","Tipo: Suffissazione / Denominale, Formanti: Moretti (Nanni), -ismo"
Mose,sost,"Acronimo di Modulo sperimentale elettromeccanico, ideato tra il 1988 e il 1992 e in corso di realizzazione dal 2003, per difendere la città di Venezia dall'acqua alta attraverso un complesso sistema di dighe mobili.","[tit.] Venezia, il Mose muove i primi passi [testo] I n laguna aperta, ore 15, bocca di porto Lido-Treporti. Il sole cattura il mare, dopo una mattinata di pioggia. Sale la prima paratoia del Mose. Scatta un lungo applauso. È la prima. Quando si materializzerà l’ultima per la difesa di Venezia dalle acque più alte? «L’obiettivo tassativo è il completamento dell’opera entro il 2016», assicura Maurizio Lupi. Il Governatore regionale Luca Zaia teme che per mancanza di fondi l’opera rimanga un’incompiuta. (Francesco Dal Mas, Avvenire, 13 ottobre 2013, p. 10, Oggi Italia). ** C'è scritto quanta aria è stata pompata per sollevarle, la situazione del mare e poi c'è l'immagine di tutte le 78 paratoie, una per una: ora sono gialle, in posizione operativa, con un angolo di 42 gradi, ma poi mentre si abbassano o si alzano diventano verdi; quando invece sono adagiate in fondo alla laguna il colore è il blu. Tutto virtuale, ovviamente, visto che il Mose, se tutto procede come deve (soldi, in primis), sarà attivo dal 2016: per ora sono state agganciate 5 paratoie ed è in fase di posizionamento la sesta. (Alberto Zorzi, Corriere della sera, 31 gennaio 2014, p. 3, Primo Piano).","Tipo: Acronimo, Formanti: modulo, sperimentale, elettromeccanico"
mostra-evento,loc nom,Mostra che costituisce un grande evento culturale e mondano.,"[tit.] Scandalosamente Diabolik / Tavole e cimeli in una mostra-evento (Mattino, 10 luglio 2009, p. 17, Cultura).","Tipo: Composizione / Nome+nome, Formanti: mostra, evento"
mostrificare,verb,"Trasformare in mostro, considerare un mostro.","Il vecchio fanatismo è di chi bolla e scomunica ogni dissenso «moderato» come intelligenza con il nemico, tradimento, diserzione. È la fabbrica del sospetto, la macchina dell'anatema che mostrifica il dissidente «moderato» come una quinta colonna manovrato e foraggiato dal nemico assoluto. (Pierluigi Battista, Corriere della sera, 6 novembre 2011, p. 17, Primo Piano).","Tipo: Suffissazione / Denominale, Formanti: mostro, -ificare"
motore di ricerca intelligente,loc nom,Motore di ricerca che può essere interrogato utilizzando espressioni e sintassi del linguaggio naturale.,"l'Italia detiene il più grande patrimonio artistico del mondo. Forse proprio per colpa dei «grandi numeri» su Internet, in materia di arte italiana, regna il caos: […] A fare ordine arriva ora, si spera, «Arte.it» primo motore di ricerca intelligente (firmato Nexta) capace di guidare l'informazione sull'arte italiana. (Corriere della sera, 28 novembre 2010, p. 41). ** Bing era una buona idea (un motore di ricerca intelligente), con moltissimi difetti. Ora Microsoft sta rilasciando una versione che promette di essere un bel salto in avanti. (Riccardo Luna, Repubblica, 26 maggio 2012, p. 36, Club).","Tipo: Calco lessicale / Nome+preposizione+nome+aggettivo, Formanti: motore, ricerca, intelligente"
mototaxi,sost,Motoveicolo adibito al trasporto pubblico di passeggeri.,"Mosha fa una risata forzata al telefono. Preferisce non muoversi. Edgar e Derrick invece arrivano in boda-boda, i mototaxi ronzanti ed economici che avvolgono Kampala, città alveare dove Google sta seminando i cavi della fibra ottica. (Michele Farina, Corriere della sera, 10 aprile 2013, p. 1, Prima pagina). ** Allocab è una società francese che offre servizio taxi e ncc (noleggio con conducente, in genere auto di lusso), che ha aggiunto al proprio catalogo anche le due ruote con il servizio di moto-taxi. (Luciano Capone, Foglio, 9 ottobre 2015, p. I).","Tipo: Confissazione / Prefissoide, Formanti: moto-, taxi (francese)"
moviolista,sost,Commentatore sportivo delle partite di calcio riproposte alla moviola.,"Le spiace non rivedere Santoro? «Sì. Michele è un maestro. Ha rifatto il Processo di Biscardi. Santoro è il puparo. [Marco] Travaglio è il moviolista, che fa il punto della situazione; anche se il pubblico in studio, come le curve, fa il tifo e rimane della propria idea» [Antonio Ricci intervistato da Aldo Cazzullo]. (Corriere della sera, 21 settembre 2011, p. 19, Primo Piano). ** Perché Alberto Castelvecchi, dopo aver compiuto studi importanti di linguistica, dopo aver fondato una preziosa casa editrice, accetta di andare al «Processo» per inventarsi la parodia del moviolista fisiognomico? (Aldo Grasso, Corriere della sera, 18 settembre 2013, p. 71, Pay Tv).","Tipo: Suffissazione / Denominale, Formanti: moviola, -ista"
Msr,sost,"Sigla del ted. Motor Schleppmoment Regelung, dispositivo che contrasta la perdita di aderenza delle ruote di un autoveicolo al terreno.","l’ESP proposto su Fiat 500 include alcuni sistemi aggiuntivi: […] l’MSR (Motor Schleppmoment Regelung) che interviene in caso di scambio brusco di marcia durante la scalata, ridando coppia al motore ed evitando in tal modo il trascinamento eccessivo delle ruote motrici (Amerigo De Peppo, Gazzetta del Mezzogiorno, 3 settembre 2007, p. 9, Auto e Moto).","Tipo: Prestito / Tedesco, Formanti: Motor (tedesco), Schleppmoment (tedesco), Regelung (tedesco)"
multicanale,agg,"Che offre la possibilità di accesso attraverso canali diversi: rete telefonica fissa e mobile, rete telematica.","ieri la Banca popolare di Milano (Bpm), per esempio, ha reso noto che il suo piano 2012-2015 prevede la creazione di «una banca unica, commerciale, moderna e multicanale», ma allo stesso tempo «un rigoroso presidio dei costi» che passerà anche per una riduzione degli organici (700 esuberi nell’orizzonte del piano). (Alberto Brambilla, Foglio, 25 luglio 2012, p. 4). ** Nel centro, infatti, si proverà a creare nuovi modelli di lavoro multicanale che, con il coinvolgimento delle Pmi del territorio, ci si augura possano essere replicate, diventando lo standard del customer care. (Alessia Guerrieri, Avvenire, 3 giugno 2014, p. 20, Economia & lavoro).","Tipo: Confissazione / Prefissoide, Formanti: multi-, canale"
multicanalità,sost,Possibilità di accesso attraverso canali diversi; con particolare riferimento ai canali della rete telefonica fissa e mobile e della rete telematica.,"Sanremo resta un evento. […] Nella tv della frammentazione e della multicanalità, nella società sempre più de-sincronizzata e individualizzata, un rito collettivo, nazionale, catodico -- una «grande cerimonia», come l'hanno definita Daniel Dayan ed Elihu Katz -- resta possibile: pur nella sua leggerezza, è un momento di rispecchiamento di una «comunità immaginata» nazionale (da ciò le tante polemiche sulla presenza/assenza della politica, alla vigilia delle elezioni). (Aldo Grasso, Corriere della sera, 17 febbraio 2013, p. 63, Pay Tv).","Tipo: Suffissazione / Deaggettivale, Formanti: multicanale, -ità"
multiculturalista,agg,Relativo alla convivenza e all'integrazione di più culture diverse.,"Coraggioso e giusto il discorso con cui Angela Merkel ha denunciato il completo fallimento, sul fronte dei rapporti dell’Europa con l’immigrazione islamica, del miraggio multicuturalista. (Ruggero Guarini, Tempo, 20 ottobre 2010, p. 15, Lettere & Commenti). ** Invero non si può negare che sia il modello multiculturalista britannico che quello assimilazionista francese si prestano ad una serie di critiche in alcuni casi corroborate, tragicamente, dai fatti. Il primo, teso a confinare concettualmente e fisicamente le minoranze nel perimetro della comunità di provenienza, sfocia di sovente nell’autoreferenzialità quando non addirittura nel segregazionismo, mentre il tentativo di integrazione «dall’alto» ipotizzato dal modello assimilazionista ha, nel lungo periodo, evidenziato i suoi risvolti più pericolosi. (Gerardo Villanacci, Corriere della sera, 9 ottobre 2016, p. 29, Analisi & commenti).","Tipo: Suffissazione / Deaggettivale, Formanti: multiculturale, -ista"
multiculturalità,sost,Convivenza pacifica di diverse culture.,"I dati e gli elementi dello studio non sono un esercizio accademico. Le autrici -- tra cui, e ci inorgoglisce, un'italiana -- hanno storie personali dense, portano un sapere reso intelligente dal travaglio post coloniale della multiculturalità europea. (Marco Ventura, Corriere della sera, 16 ottobre 2012, p. 19, Esteri). ** «il film [""King Arthur""] è ambientato nell'Inghilterra post imperiale. Qui siamo alla fine dell'Impero romano e l'atmosfera doveva essere internazionale. E il secondo è che volevo parlare a un pubblico contemporaneo, e oggi il tema della multiculturalità è fondamentale» [Guy Ritchie intervistato da Chiara Bruschi]. (Messaggero, 13 maggio 2017, p. 25, Spettacoli).","Tipo: Suffissazione / Deaggettivale, Formanti: multiculturale, -ità"
multilivello,agg,"Relativo a più livelli, a piani di competenza o di interesse diversi.","L'euroregione rappresenta uno strumento importante per realizzare un sistema di governo multilivello che sia in grado di facilitare, di promuovere la cooperazione tra i diversi membri per favorire lo sviluppo. (Salvo Andò, Sicilia, 11 aprile 2013, p. 17, Noi Oggi). ** [Roberta] Lombardi ora fa parte dello staff: come lavorerete in team? «Come abbiamo fatto in questi anni. Non è cambiato nulla. Io prima ero in consiglio comunale. Ci confronteremo su tematiche multilivello, come la gestione dei rifiuti» [Virginia Raggi intervistata da Emanuele Buzzi]. (Corriere della sera, 31 maggio 2016, p. 10, Politica).","Tipo: Confissazione / Prefissoide, Formanti: multi-, livello"
multimateriale,sost,"Nella raccolta differenziata dei rifiuti solidi urbani, i contenitori in vetro, in plastica, in alluminio o di latta, e i materiali cartacei; relativo al complesso di tali materiali.","Raffaele Del Giudice da 48 ore è il titolare della patata bollente Asìa. Professionista corretto, di radicato impegno nel sociale, non vorrebbe far polemica ma chiede si dia spazio ai suoi appelli. «I cittadini devono usare di più le nostre 3 fondamentali isole ecologiche: in via Gatta ai Colli Aminei, in via Salgari a Ponticelli e al Ponte della Maddalena. Tutto gratuitamente, ovvio. Vorrei pregare poi i cittadini di fare un sacrificio in più: ho girato parecchio a Capodanno, ho visto decine di bottiglie in una busta accanto alle campane di vetro. Vi prego, così la differenziata non serve! Alzate la mano, infilatele nella campana. E utilizzate tanto anche le campane multimateriale per gli imballaggi. Fate questo gesto d'amore per la nostra città». (Conchita Sannino, Repubblica, 5 gennaio 2012, Napoli, p. I).","Tipo: Confissazione / Prefissoide, Formanti: multi-, materiale 1 [s. m.]"
multiparametrico,agg,"Che si basa sull'analisi di più parametri, di molteplici criteri.","Un ragazzo di 15 anni in terapia intensiva, tutta la sua classe, il V ginnasio, in quarantena. E allo storico liceo Giulio Cesare di corso Trieste è scattato l'allarme. Allo studente, ricoverato al Policlinico Gemelli, è stata infatti diagnosticata la meningite meningococcica: il quindicenne «non respira autonomamente ed è stato sottoposto a ventilazione meccanica con supporto delle funzioni vitali e monitoraggio multi-parametrico», spiegano dalla terapia intensiva, diretta dal professor Giorgio Conti. (Rinaldo Frignani, Corriere della sera, 27 gennaio 2011, p. 7, Primo Piano).","Tipo: Confissazione / Prefissoide, Formanti: multi-, parametrico"
multipartisan,agg,Che raccoglie il consenso di molti partiti politici.,"Esiste nel Paese una direttrice di progresso più profonda che è fatta di sperimentazioni virtuose nei territori che diventano migliori pratiche e si affermano poi a livello nazionale trovando consensi multipartisan. (Leonardo Becchetti, Avvenire, 6 dicembre 2016, p. 3, Idee).","Tipo: Prestito / Inglese, Formanti: multi-, partisan (inglese)"
multiramo,agg,Che prevede la copertura di rischi assicurativi pertinenti a rami o settori diversi.,"Altri stanno invece modificando le strutture delle vecchie polizze «Le compagnie si stanno spostando verso prodotti multiramo -- spiega Giorgi -- che mettono insieme, unit e gestioni tradizionali per unire i vantaggi di entrambi gli strumenti». (Anna Messia, Stampa, 16 aprile 2007, p. 22, Economia).","Tipo: Confissazione / Prefissoide, Formanti: multi-, ramo"
multiscala,agg,Che può essere analizzato sulla base di modelli costruiti su scale che hanno ordini di grandezze diversi.,"In qualità di «Founding Member», e utilizzando i restanti 25 milioni di finanziamento, Eni finanzierà inoltre una serie di progetti di ricerca in campo energetico dell'università di Boston, che spaziano da petrolio e gas agli idrati di metano, fino alle alternative a livello mondiale nel settore dei trasporti. Progetti che, come sottolineano all'Eni, includeranno anche un intenso programma di ricerca multiscala sui giacimenti, per migliorare l'efficienza delle operazioni di estrazione petrolifera. (Gabriele Dossena, Corriere della sera, 23 febbraio 2008, p. 11, Cronache).","Tipo: Confissazione / Prefissoide, Formanti: multi-, scala"
multisensoriale,agg,Che coinvolge più sensi del corpo umano.,"l'attenzione per la sostenibilità di BTicino confina con la responsabilità sociale. Ai disabili è dedicata la linea Polyx di citofoni: segue i principi di design for all per un'interfaccia multisensoriale che può essere utilizzata con tatto, udito e vista. (Luca Dello Iacovo, Sole 24 Ore, 26 luglio 2010, p. 22, Sviluppo sostenibile). ** DARIAH e IPERION CH lavoreranno affiancati per sviluppare soluzioni integrate, reti multi-sensoriali e chip intelligenti da situare all'interno degli artefatti, in modo da conservare e valorizzare il patrimonio culturale italiano. (Riccardo Pozzo, Sole 24 Ore, 1 dicembre 2013, p. 49, Cultura e sviluppo). ** «È quasi un ready-made», ci spiega [Philippe] Nigro che ha progettato insieme a Yoneda un percorso in tre tappe multisensoriali. «Ci ha guidati una parola giapponese: Omotenashi. Significa ospitalità, bella accoglienza», spiega lo chef nipponico. (Francesca Amé, Giornale, 18 aprile 2015, p. 19, Style week).","Tipo: Confissazione / Prefissoide, Formanti: multi-, sensoriale"
multispazio,sost,"Automobile che si colloca a metà tra una station-wagon e una monovolume, caratterizzata da ingombro ridotto, grande capienza ed estrema versatilità d'uso; relativo a tale tipo di automobile.","[tit.] Classe R l’americana / Mercedes rivisita la grande multispazio e «seleziona» il Suv (Tempo, 19 novembre 2010, p. 29, Sport). ** Trasportava nella sua autovettura multi spazio 40 chili di marijuana di tipo skunk e 10,5 chili di hashish di provenienza afghana. Il grosso carico di stupefacenti, destinato al mercato barese, era nascosto all'interno delle casse stereo per l'amplificazione. (Francesca Russi, Repubblica, 23 aprile 2011, Bari, p. IX).","Tipo: Confissazione / Prefissoide, Formanti: multi-, spazio"
multistakeholder,agg,Che mira al coinvolgimento di più soggetti interessati a un’attività.,"«Parto dalla definizione che viene data di impresa sociale, ampia e ambiziosa: fa capire che non si parla solo di cooperazione sociale, identifica nel raggiungimento di impatti sociali l’obiettivo primario ma non unico, sottolinea la dimensione multi-stakeholder della governance» [Andrea Rapaccini intervistato da Andrea Di Turi]. (Avvenire, 12 luglio 2014, p. 4, Primo piano).","Tipo: Prestito / Inglese, Formanti: multi-, stakeholder"
multiutility,sost,Azienda che opera in più settori relativi a servizi di pubblica utilità; a essa relativo.,"[Mario] Monti, infatti, ha mostrato di condividere i dubbi avanzati da [Giuseppe] Tesauro sugli effetti che l'Enel, come società multiutility, può esercitare sulla concorrenza: «Abbinando l' offerta di servizi di pubblica utilità a quelli di telecomunicazione, in particolare mediante il ricorso a strategie come la fatturazione e la promozione congiunta di servizi aggregati -- ha spiegato il Commissario Ue -- l'Enel potrebbe vincolare i suoi attuali utenti di energia elettrica, riducendo sostanzialmente l'effetto della liberalizzazione dei mercati dell'energia». (Fabio Massimo Signoretti, Repubblica, 20 gennaio 2001, p. 30, Economia). ** Ci si domanda cosa farà Giuliano Pisapia di A2A, una delle più grandi multiutility d’Europa, 9 mila dipendenti, 5,9 miliardi di fatturato, di cui il Comune è maggiore azionista. (Giangiacomo Schiavi, Corriere della sera, 22 maggio 2011, p. 6, Primo Piano). ** Privatizzazioni: sembrano al palo in questo momento. Che fine hanno fatto? «A mio giudizio questo non è il momento di svendere. Avanti con le privatizzazioni, l’ha spiegato molto bene Padoan oggi, ma non con l’ansia di chi ha bisogno di realizzare. Iniziamo facendo un discorso serio, iniziamo dalle municipalizzate, dalle multiutility perchè alcune funzionano e altre no. Partiamo da lì, dalle cose difficili e iniziamo a disboscare la giungla di partecipate, di poltrone, di Cda e diciamo ai sindaci: noi vi diamo gli incentivi, ma voi mettete insieme le aziende» [Matteo Renzi intervistato da Virman Cusenza]. (Messaggero, 7 agosto 2014, p. 1, Prima pagina). ** Un tesoretto di 15,8 miliardi, di cui 4,2 miliardi in valore di Borsa. Ecco quanto vale il portafoglio delle società partecipate da regioni, province e comuni secondo una ricerca dell'Area Studi Mediobanca che ha preso in considerazione un campione di 115 enti locali e aziende partecipate dal pubblico con una quota non inferiore al 33% oltreché con un fatturato superiore a 50 milioni. I più ricchi? Il Comune di Milano con 2,5 miliardi, seguito da Roma con 2,1 miliardi, Brescia (1,6 miliardi) e Torino (1,2 miliardi), grazie soprattutto alle partecipazioni detenute nelle multiutility quotate. (Camilla Conti, Giornale, 16 luglio 2015, p. 19, Economia).","Tipo: Prestito / Inglese, Formanti: multi-, utility (inglese)"
muraglia cinese,loc nom,"In economia, struttura compartimentale che separa le diverse sezioni di una banca d'investimento, di una società o di un ente di gestione di fondi.","[tit.] Banche d'affari, le muraglie cinesi servono anche tra marito e moglie? (Corriere della sera, 25 marzo 2011, p. 35, Economia).","Tipo: Calco lessicale / Nome+aggettivo, Formanti: muraglia, cinese"
museum-shop,loc nom,Negozio che vende riproduzioni delle opere d'arte conservate nei grandi musei.,"«Volevo fare un omaggio al museo, ai suoi tesori e a tutta l' energia che ci sta attorno e che lo rende vivo». Per questo [Chiara Dynys] ha donato pure quindici esemplari di una sua opera, un astrolabio antico rivisitato con interventi in foglia d' oro che, in vendita nel museum shop, contribuirà a sostenere le attività del Poldi Pezzoli. (Chiara Gatti, Repubblica, 15 maggio 2013, Milano, p. XV).","Tipo: Prestito / Inglese, Formanti: museum (inglese), shop (inglese)"
musicarello,sost,"Film musicale italiano con cantanti molto noti nel ruolo di protagonisti, in voga a partire dalla fine degli anni Sessanta.","Capisco bene che i cinefili e i critici cinematografici storceranno il naso specialistico davanti all'ideologia dell'acquarello e al ritmo del musicarello quando [Woody] Allen prende a braccetto Mercurio che è il dio degli speziali, dei furbi e degli svelti di mano. Allora la sua Roma «fa a pezzi la canzone» e diventa la stessa del Lucio Dalla che nella «Notte dei miracoli» ci avverte che «ci sono anche i delinquenti / non bisogna aver paura / ma stare un poco attenti». (Francesco Merlo, Repubblica, 14 aprile 2012, p. 1, Prima pagina).","Tipo: Alterazione, Formanti: musicale, -arello"
musicbusiness,sost,Giro d'affari legato al settore della musica.,"«Lavorare a Napoli -- dice il produttore [Willy David] -- è come essere in missione a Kabul. Dopo molti anni nel music business avevo deciso di allontanarmene, ma quando i miei colleghi hanno cominciato a prendermi in giro perché gli unici napoletani di cui si parla sono i neomelodici o Gigi D'Alessio, ho deciso di tornare». (Gianni Valentino, Repubblica, 11 agosto 2011, Napoli, p. XIV).","Tipo: Prestito / Inglese, Formanti: music (inglese), business (inglese)"
mussiano,sost,"Sostenitore di Fabio Mussi, esponente politico della sinistra, già ministro per la Ricerca e l’Università; di Fabio Mussi.","[Pierluigi] Bersani ha aggiunto che la manovra cercherà tra le altre cose «di portare un po’ di risorse agli investimenti e adempirà ad alcuni impegni sociali che ci siamo presi, in particolare nell’accordo del 23 luglio». Contenitore dell’intesa di luglio dovrebbe esser dunque il primo dei due collegati alla finanziaria. Ma mentre nelle intenzioni del ministro del Lavoro, Cesare Damiano, i capitoli welfare e pensioni dovrebbero confluire nello stesso provvedimento, la Cosa rossa, attraverso il viceministro mussiano all’Economia, Alfiero Grandi, ha già fatto sapere che vorrebbe garantire alla parte che riformula lo scalone pensionistico una corsia preferenziale. (Tonia Mastrobuoni, Riformista, 22 settembre 2007, p. 2). ** Da [Enrico] Boselli ai mussiani, questi i toni. I guastatori accusano i dialoganti di volere la pace, considerando ciò una terribile bestemmia nel Paese in cui ancora qualcuno si crogiola nel piacere di vivere una guerra civile permanente (soltanto verbale, per fortuna). (Mario Ajello, Messaggero, 24 novembre 2007, p. 3, Primo piano).","Tipo: Suffissazione / Denominale, Formanti: Mussi (Fabio), -(i)ano"
mutual fund,loc nom,"In economia, fondo d'investimento al quale si può accedere liberamente.","«L'Italia? È sempre al centro dell'attenzione. Ogni tanto tornano le giornate nere, ma c'è interesse per le riforme», dice Sergio Albarelli, responsabile per il Sud Europa di Franklin Templeton, marchio storico dei mutual fund americani. «Promotori e private banker sono per noi interlocutori aperti e molto preparati», dice ancora Albarelli. Che conclude: è stato più facile spiegare ai clienti italiani le potenzialità dell'investimento nei Paesi Emergenti di quanto non lo sia stato in altri luoghi. (Giuditta Marvelli, Corriere della sera, 19 aprile 2012, p. 8, Primo Piano).","Tipo: Prestito / Inglese, Formanti: mutual (inglese), fund (inglese)"
mutualizzare,verb,Mettere in comune; condividere con altri.,"ora con la Germania [l'Italia] parla di come usare il bilancio comunitario 2014-2020 per la crescita e trova una prima sintonia persino su «project bond» europei con i quali finanziare progetti-pilota di investimenti comuni. Non sono gli eurobond per mutualizzare il debito, ma è un segnale che la Germania non intende affatto rinunciare all'enorme investimento politico e psicologico che ha fatto nell'Europa. (Federico Fubini, Corriere della sera, 27 aprile 2012, p. 2, Primo Piano). ** Indubbiamente, la seconda modalità richiede una decisione politica difficile, ma ben diversa dalla più ostica ipotesi di emettere titoli «eurobond» per garantire («mutualizzare») i diversi debiti pubblici nazionali. (Enzo Moavero Milanesi, Corriere della sera, 8 dicembre 2016, p. 1, Prima pagina).","Tipo: Suffissazione / Deaggettivale, Formanti: mutuale, -izzare"
mutuocasa,loc nom,Contratto di prestito a lungo termine stipulato per l'acquisto di una casa.,"per le famiglie che hanno un mutuo casa, alcune stime indicano fra i 150 e i 300 euro l'anno il maggior costo da sostenere sulle rate a seguito di un aumento dei tassi Bce di 25 centesimi. (Stampa, 4 marzo 2011, p. 29, Economia). ** Una crescita ora minacciata da rischio che un aumento dei tassi d’interesse renda più costosi anche i mutui-casa. La [Janet] Yellen ha minimizzato questo rischio nell’audizione parlamentare di mercoledì, ma già ieri Freddie Mac, la finanziaria pubblico-privata impegnata nel rifinanziamento di molti mutui immobiliari, ha dichiarato che in questo settore il costo del denaro ha già cominciato a crescere, anticipando l’aumento ufficiale dei tassi. (Massimo Gaggi, Corriere della sera, 7 novembre 2015, p. 1, Prima pagina).","Tipo: Composizione / Nome+nome, Formanti: mutuo, casa"
nanificare,verb,"Rendere nano, rimpiccolire, anche con uso figurato.","Umberto Eco conosceva e sorrideva dell’Italia della buonanima che celebra il morto per rubargli la vita: «Nanifica il defunto che magnifica », diceva. (Francesco Merlo, Repubblica, 24 febbraio 2016, p. 1, Prima pagina).","Tipo: Suffissazione / Denominale, Formanti: nano, -ificare"
nannimorettiano,agg,"(Iron.) Di Nanni Moretti, regista, attore e produttore cinematografico; alla Nanni Moretti.","Sarà che il debutto di Kim Rossi Stuart alla regia «annaspa sotto il peso della retorica fanciullesca e dell’imitazione nannimorettiana» come ha scritto con la consueta grazia Mariarosa Mancuso su questo giornale, ma non c’è dubbio alcuno che la Famiglia Residente a Roma Nord (FRRN) molto somiglia a quella che Rossi Stuart racconta nel suo «Anche libero va bene». (Pierluigi Diaco, Foglio, 10 giugno 2006, p. 3).","Tipo: Suffissazione / Denominale, Formanti: Moretti (Nanni), -(i)ano"
nanocomponente,sost,Elemento microscopico che compone una sostanza.,"L'assemblea [del Parlamento europeo] ha approvato la richiesta di revisione della legislazione Ue sui cancerogeni. Ciò nonostante, la maggioranza -- 361 contro 304 -- ha votato per non includervi la silice cristallina, una sostanza a cui sono esposti più di tre milioni di lavoratori, che provoca gravi malattie, tra cui la silicosi e il cancro ai polmoni. […] il Parlamento ha anche respinto la richiesta di monitorare le nanotecnologie, con i loro rischi potenziali per la salute e la sicurezza, attraverso la diffusione dei nanocomponenti nell'organismo. (Silvana Cappuccio, Liberazione, 20 gennaio 2008, p. 6, Attualità).","Tipo: Confissazione / Prefissoide, Formanti: nano-, componente"
nanocomposito,sost,Materiale composto da sostanze diverse di grandezza infinitesimale; a esso relativo.,"Con lo Scorpion Verde, il primo pneumatico ecologico per Suv e crossover, che sarà disponibile da aprile, le prestazioni ottenute non si limitano all'abbattimento dei consumi ma consentono una riduzione dell'utilizzo dei materiali del 10% (e quindi anche un peso inferiore), e una diminuzione dell'inquinamento acustico grazie a un decibel in meno di rumorosità. Il tutto grazie allo sviluppo di un profilo ottimizzato, all'utilizzo di materiali innovativi come fibre ibride, nano compositi e polimeri di prossima generazione capaci di adattarsi alle diverse condizioni stradali che portano a una riduzione della «rolling resistance» pari al 20%. (Maurilio Rigo, Repubblica, 29 marzo 2010, Affari & Finanza, p. 39).","Tipo: Confissazione / Prefissoide, Formanti: nano-, composito"
nanofibra,sost,Fibra che ha un diametro misurabile sulla base di grandezze di ordine nanometrico.,"[tit.] Riflettori sulle nanofibre [testo] Da domani al 1° luglio a Otranto è in programma la conferenza «Electrospin», l'appuntamento internazionale biennale per la presentazione dei più recenti e prestigiosi risultati scientifici e tecnologici che riguardano le nanofibre polimeriche e l'elettrofilettatura e le relative applicazioni. (Gazzetta del Mezzogiorno, 27 giugno 2016, Lecce, p. 6).","Tipo: Confissazione / Prefissoide, Formanti: nano-, fibra"
nanomateriale,sost,"Materiale composto di particelle di dimensioni infinitesimali, impiegato nel settore delle nanotecnologie.","«Mi sento un designer quantico» afferma scherzosamente Federico Capasso di Harvard, citando il titolo della sua biografia: «Avventure di un designer quantico». Lo scienziato ha appena scoperto una nuova forza quantica repulsiva, capace di far levitare i nanomateriali, e pensa a come svilupparne il risultato tutelato dal brevetto. (Paola Caruso, Corriere della sera, 17 gennaio 2009, p. 26, Cronache). ** Per ampliare ancor di più le possibilità di azione nelle nuove dimensioni, i laboratori di ricerca hanno aperto le porte alle nanotecnologie, terza area di enorme avanzamento. I nanomateriali (la cui scala di grandezza è il miliardesimo di metro) sono infatti della giusta dimensione per interagire con strutture biologiche interne alle cellule, come le proteine, le molecole di Dna e i virus, trasportando farmaci o vaccini. Per il futuro intravediamo una medicina in cui i confini fra la diagnostica, la chirurgia, la radioterapia, la fisica e l'oncologia biomolecolare saranno sempre più sfumati e tutte le conoscenze integrate. (Umberto Veronesi, Repubblica, 6 novembre 2010, p. 26, Cronaca). ** L’Università del Maryland e l’Ateneo trentino stanno lavorando alla stipula di un accordo quadro per avviare progetti di collaborazione nelle aree della bioingegneria, della biomedica, dei bio e microsistemi, delle energie rinnovabili, dei nanomateriali e dell’energia elettrochimica. (Adige, 7 maggio 2011, p. 34, Trento).","Tipo: Confissazione / Prefissoide, Formanti: nano-, materiale 1 [s. m.]"
nanomedicina,sost,Settore della medicina che studia l’applicazione di materiali e dispositivi di grandezza nanometrica.,"[tit.] Il grande futuro della nanomedicina / La nanoscienza sta rivoluzionando le cure attraverso la manifattura molecolare e l'oncofisica del trasporto [testo] La nanomedicina non è più un «Salto nel buio», passando -- negli ultimi 15 anni -- dalla fantascienza alla realtà. L'area più di frontiera resta confinata ai nanorobot, una famiglia dai nomi stravaganti tipo «microbivore» e «chromallocyte». I primi agiscono come i globuli bianchi e quindi possono digerire batteri e virus in poche ore, o attaccare cellule tumorali prima che si diffondano nel corpo. I secondi, come un chirurgo, sono in grado di operare sulla singola cellula sostituendo per esempio cromosomi o geni difettosi. [...] Altre aree di frontiera della nanomedicina riguardano le applicazioni diagnostiche. (Francesca Cerati, Sole 24 Ore, 20 aprile 2014, p. 10, Nòva24).","Tipo: Confissazione / Prefissoide, Formanti: nano-, medicina"
nanomolecola,sost,"Particella microscopica, di grandezza infinitesimale.","[tit.] Ulivi, le nanomolecole aggrediscono i batteri / Xylella / La scoperta dell'ateneo di Lecce (Repubblica, 27 settembre 2015, Bari, p. V).","Tipo: Confissazione / Prefissoide, Formanti: nano-, molecola"
nanoparticella,sost,"Particella minuscola, microscopica, di dimensioni che variano da qualche centesimo a milionesimi di millimetro, trattata nel settore delle nanotecnologie.","Le nanoparticelle sono oggetti composti da poche migliaia di atomi: il numero di atomi che compongono una nanoparticella ne determina le proprietà. Una nanoparticella di ferro di poche centinaia di atomi non è attirata da una calamita anche se i mattoni fondamentali sono sempre gli stessi: atomi di ferro. Da ciò deriva che le proprietà delle nanoparticelle possono essere eccezionali ma sono anche eccezionalmente difficili da prevedere perché basta la differenza di un atomo in più o in meno per cambiarle radicalmente. (Paolo Milani, Corriere della sera, 11 ottobre 2011, p. 35). ** in questi anni si è visto che il concetto di riconoscimento molecolare (cioè la nanoparticella con un anticorpo o un altro agente posto sulla superficie) che ha contraddistinto il 90% della ricerca sui nanofarmaci non è mai arrivato in clinica. «Pur molto attraente da un punto di vista teorico -- conclude [Mauro] Ferrari --, si scontra con la realtà: una volta iniettata nei fluidi biologici questo tipo di nanofarmaco viene subito attaccato dalle cellule che ne cancellano la specificità e la rendono meno permeabile alle barriere biologiche. Di conseguenza non riesce a raggiungere il bersaglio». (Francesca Cerati, Sole 24 Ore, 20 aprile 2014, p. 10, Nòva24). ** E' italiana anche Silvia Giordani, la ricercatrice di ritorno che ha preso ispirazione da una cipolla per creare una nanoparticella a più strati, ognuno vestibile a seconda delle necessità, 1.600 volte più piccola di un globulo rosso e 220 milioni di volte più piccola di un pallone da calcio che -- «questa è l'idea scientifica» dice Giordani -- sa riconoscere le cellule malate attraverso il ph. (Giambattista Anastasio, Quotidiano Nazionale, 14 novembre 2015, p. 27).","Tipo: Confissazione / Prefissoide, Formanti: nano-, particella"
nanoscienza,sost,Lo studio dei fenomeni e delle tecniche di manipolazione di particelle su scala atomica e molecolare.,"Le nuove conoscenze (soprattutto le nanoscienze, l’informatica, le biotecnologie e le scienze cognitive) permettono ormai di immaginare la possibilità di abolire tutte le frontiere tra l’uomo e la macchina, il vivente e l’inerte, la natura e l’artificio. (Michela Marzano, Repubblica, 16 gennaio 2010, p. 39, Cultura).","Tipo: Confissazione / Prefissoide, Formanti: nano-, scienza"
nanoscienziato,sost,Studioso dei fenomeni e delle tecniche di manipolazione di particelle su scala atomica e molecolare.,"[tit.] Il nano-scienziato e il suo bestseller che assomiglia a Crichton [testo] Paul McEuen ha una faccia da Grande Lebowski ma non è per niente uno scoppiato. Anzi. A 47 anni questo professorone dell'Università di Cornell viene già considerato -- dal «Wall Street Journal» al «New York Times» -- il nuovo Michael Crichton. Ma il Grande Paul di professione non fa lo scrittore: fa il nano-scienziato. (Angelo Aquaro, Repubblica, 19 marzo 2011, p. 46, Cultura).","Tipo: Confissazione / Prefissoide, Formanti: nano-, scienziato"
nanosonda,sost,"Sonda minuscola, microscopica.","[tit.] Biosensori e nanosonde [testo] […] in questo caso è stata usata una nanosonda di ossido di indio immersa in un liquido e ricoperta di anticorpi sintetici, modellati su quelli fisiologici ma molto più piccoli ed economici. La sonda viene posta a contatto con il liquido biologico, e se è presente il virus cercato si ha un legame registrato da una variazione di corrente entro pochi minuti. ( A. Cod., Sole 24 Ore, 4 giugno 2009, Nòva24, p. 2). ** «Tra le tecnologie più promettenti, già in fase di sperimentazione sui roditori, si parla di optogenetica e nanotecnologie. L'optogenetica, una nuova branca della scienza che combina ottica e genetica, ricorre a raggi laser in grado di attivare e disattivare i singoli neuroni in base alla lunghezza d'onda della luce emessa. In alternativa, una serie di nanosonde potrebbero risalire i capillari dalla periferia del corpo fino al cervello e da lì regolare lo scambio di informazioni tra neuroni. A ogni modo credo dovremo attendere alcuni decenni prima che nuove tecnologie prendano il posto degli impianti cocleari» [Michael Chorost riportato da Elisa Frisaldi]. (Stampa, 26 ottobre 2011, Tuttoscienze, p. 25).","Tipo: Confissazione / Prefissoide, Formanti: nano-, sonda"
narcosala,sost,Struttura pubblica adibita al consumo vigilato di sostanze stupefacenti.,"Un luogo nei carrugi per il consumo igienico di sostanze. Narcosala è solo una semplificazione giornalistica. Il luogo -- può anche essere un pullman attrezzato -- serve a restituire responsabilità e dignità a persone marginalizzate, e spesso uccise, dal proibizionismo. L'ottantenne prete partigiano, fondatore della comunità di San Benedetto al Porto, Andrea Gallo, preferisce chiamarli «luoghi di pace». Perché fuori c'è una guerra da quarant'anni, una strage mafiosa, e la sua comunità ne è ospedale da campo. (Checchino Antonini, Liberazione, 28 settembre 2008, p. 5, Politica). ** Politiche per la sicurezza: che idee avete? [Roberto] Tricarico: «Premetto che la prima insicurezza è quella economica. Poi certo: l'aumento degli immigrati può creare tensioni , specie in alcuni quartiere. Una piaga è quella dello spaccio: sono favorevole alla sperimentazione delle narcosale come politica di riduzione del danno». (Alessandro Mondo, Federico Monga e Maurizio Tropeano, Stampa, 23 ottobre 2009, p. 61, Cronaca di Torino).","Tipo: Confissazione / Prefissoide, Formanti: narco-, sala"
Nasdaq,sost,"Sigla di National Association of securities dealers automated quotations, Quotazioni automatizzate dell'Associazione nazionale degli operatori di Borsa degli Stati Uniti d'America.","Il Nasdaq ha festeggiato ieri l’inizio delle contrattazioni di Walgreens Boots Alliance (WBA), colosso della farmaceutica mondiale nato il 31 dicembre scorso dalla fusione tra Walgreens e Alliance Boots i cui azionisti sono Stefano Pessina e Ornella Barra con una quota del 15%. (Messaggero, 10 gennaio 2015, p. 18, Economia).","Tipo: Sigla / Inglese, Formanti: national (inglese), association (inglese), security (inglese), dealer (inglese), automated (inglese), quotation (inglese)"
naso elettronico,loc nom,Apparecchiatura informatica capace di analizzare e riconoscere gli odori.,"Si potrebbe cominciare dall'oggi, raccontando i dieci anni della Fondazione Umberto Veronesi, nata il 25 maggio del 2003, grazie all'intuizione di Umberto Veronesi in compagnia di sei premi Nobel. Partendo dalle cose concrete, descrivendo l'avventura di un ente no profit a favore della ricerca e della divulgazione scientifica, è nella logica delle cose saltare dai Nobel agli uomini sul campo. Come Eugenio Martinelli, 40 anni, vincitore di una borsa di studio della fondazione Veronesi alla fine del 2012 per il progetto sugli effetti del «Naso elettronico» applicato nella diagnosi di avvio di un tumore quando ancora non è stato rivelato. (Peppe Aquaro, Corriere della sera, 5 maggio 2013, p. 30, Eventi).","Tipo: Calco lessicale / Nome+aggettivo, Formanti: naso, elettronico"
natalino,sost,"(Iron.) Festeggiamento sminuzzato del Natale, che viene diluito in diverse occasioni d'incontro per evitare compresenze familiari sgradevoli o inopportune, o per favorire gli incontri tra amici e colleghi di lavoro.","Serena Barbieri, che con Secret Kitchen ricrea situazioni conviviali in luoghi alternativi. «Ieri sera sono stata a una cena di Natale dove il dress code richiesto era portare con sé uno sconosciuto: un modo originale per allargare il giro un po’ ripetitivo dei “natalini” milanesi». (Michela Proietti, Corriere della sera, 18 dicembre 2016, p. 25, Cronache).","Tipo: Alterazione, Formanti: Natale, -ino 1 [Piccolo]"
nation-building,loc nom,Processo di costruzione di un ordinamento statuale democratico.,"Ricominciamo dalla Libia, perché lì non è affatto finita. Almeno non lasciamo alla Francia, dopo la guida della guerra, anche l'iniziativa per il nation-building e la costruzione della democrazia sulla sponda del Mediterraneo, il «mare nostrum». (Antonio Polito, Corriere della sera, 25 agosto 2011, p. 44, Idee & opinioni). ** Non ha funzionato la rimozione dei regimi dittatoriali né il tentativo di nation building in Afghanistan e in Iraq, organizzati da Bush, Blair e gran parte delle nazioni europee con l’eccezione di Francia e Germania. (Christian Rocca, Sole 24 Ore, 17 novembre 2015, p. 35, Commenti e inchieste). ** L'obiettivo è conseguire vittorie militari, senza preoccuparsi più di mediare gli interessi locali come aveva fatto Obama, o ambire al Nation Building, l'esportazione della pax americana dell'epoca Bush. (Flavio Pompetti, Messaggero, 16 aprile 2017, p. 4, Primo Piano).","Tipo: Prestito / Inglese, Formanti: nation (inglese), building (inglese)"
nave-madre,loc nom,"Nave dalla quale è stata lanciata in mare un'imbarcazione più piccola, spesso di salvataggio.","La fregata Zeffiro, al momento dell’attacco, si trovava a circa 600 miglia di distanza dalla petroliera. La task force anti-pirateria dell’Unione Europea Eunavfor ha fatto sapere che la nave è stata sequestrata dopo un attacco effettuato da un barchino con a bordo cinque pirati, che hanno preso d’assalto la petroliera sparando quattro granate a razzo e utilizzando piccole armi da fuoco. È probabile che il barchino di pirati sia stato calato in acqua da una cosiddetta «nave madre» che incrocia in quella zona. (Paolo M[aria] Alfieri, Avvenire, 9 febbraio 2011, p. 16, Oggi continenti). ** A bordo del vecchio e malconcio peschereccio incagliatosi a Catania, che forse ha imbarcato i profughi da una nave madre al largo, c’erano certamente alcuni scafisti, ma sono gli ultimi anelli di una catena di trafficanti che parte molto in alto, talvolta fin tra le autorità dei Paesi nordafricani. (Paolo Lambruschi, Avvenire, 11 agosto 2013, p. 2, Seconda pagina).","Tipo: Composizione / Nome+nome, Formanti: nave, madre"
nazionalalleato,sost,Appartenente o sostenitore del partito di Alleanza nazionale; a esso relativo.,"la scelta dell'attuale ministro di mettere il cappello come nessuno aveva fatto così brutalmente sulle poltrone dei grandi parchi italiani pone un problema a tutti. Alla sinistra, che se dovesse un domani rendere pan per focaccia si esporrebbe a una figura indecente. E alla destra, soprattutto nazional alleata: non sarà stata anche questa ingordigia a deludere e allontanare gli elettori? (Gian Antonio Stella, Corriere della sera, 11 maggio 2005, p. 1, Prima pagina). ** Assediati dalle telecamere e dai microfoni di tutto il mondo e costretti a difendersi dall'accusa di essere «cattivi maestri», come li ha definiti il Rettore Renato Guarini, [67 docenti di Fisica dell'università La Sapienza di Roma] hanno visto i loro nomi pubblicati in un elenco di proscrizione sul sito del nazionalalleato Maurizio Gasparri che ne ha chiesto il licenziamento. (Eleonora Martini, Manifesto, 17 gennaio 2008, p. 2).","Tipo: Composizione / Aggettivo+nome, Formanti: nazionale, alleato"
nazionalpopulista,loc nom,Chi o che asseconda tendenze nazionalistiche e populistiche.,"in Europa nessun Paese è un’isola. Ed ecco che, un anno dopo la coraggiosa decisione della Cancelliera di aprire le porte a un milione di rifugiati siriani, anche la Germania si trova sommersa dallo tsunami del mal di pancia nazional-populista. Lo stesso che, qualche mese fa, ha spinto la Gran Bretagna fuori dall’Unione. (Andrea Bonanni, Repubblica, 5 settembre 2016, p. 2). ** prima o poi l’Europa potrebbe pagarla molto cara: perché favorisce la disunione e non la coesione interna. Facendo il gioco degli euroscettici che invece ogni volta si dice di voler combattere. Dovunque, a ogni appuntamento elettorale si conferma infatti l’assioma che lega disagi socio-economici, scarsa crescita, troppi disoccupati e flussi migratori sgovernati all’introversione della politica che si fa sempre più nazional-populista, tagliando fiato e spazi ai modelli di società, di sviluppo, di democrazia e di Europa sin qui conosciuti. (Adriana Cerretelli, Sole 24 Ore, 7 dicembre 2016, p. 1, Prima pagina).","Tipo: Composizione / Aggettivo+aggettivo, Formanti: nazionale, populista"
negozio virtuale,loc nom,"Sito web per la vendita telematica di prodotti, per il commercio elettronico.","Se questo è comunque il primo passo concreto per convincere i consumatori di musica a comprare le canzoni abbandonando la pirateria, altrove ci si da un gran da fare per far conoscere agli utenti quanto siano sempre più diffusi i «negozi virtuali» dove scaricare agevolmente i brani dei propri beniamini o come la tecnologia vada sempre più nella direzione del download (esce in questi giorni un cellulare capace di scaricare un intero album in wireless in meno di dieci secondi). (Silvia Boschero, Unità, 28 aprile 2010, p. 38, Culture). ** Grandi cambiamenti dunque. Iniziati non molto tempo fa con gli store di musica on line, ovvero negozi virtuali nei quali è possibile acquistare musica legalmente e scaricarla sul proprio computer. Musica in download, che ha in breve tempo rivoluzionato l’industria delle sette note basata sul CD (che aveva sostituito il vinile, mantenendo però gli stessi modelli di distribuzione e promozione). (C[ristina] D[i] G[iorgi], Giornale d'Italia, 15 agosto 2013, p. 10, Focus).","Tipo: Calco lessicale / Nome+aggettivo, Formanti: negozio, virtuale"
neoberlusconismo,sost,Nuova linea politica di Silvio Berlusconi e del movimento politico da lui fondato.,"«Il nuovo partito si chiamerà Forza Italia», dice al «Mattino» Daniela Santanché, che viene da destra ma si è convertita al neo-berlusconismo. (Tommaso Labate, Corriere della sera, 16 luglio 2012, p. 9, Primo Piano). ** Ho detto che il neo-berlusconismo ha assunto gli stessi contorni del grillismo, ma debbo aggiungere che è peggio di [Beppe] Grillo che non ha clientele da difendere, bonifici da distribuire, ricatti da pagare, aziende proprie da sostenere, processi dai quali sottrarsi. (Eugenio Scalfari, Repubblica, 9 dicembre 2012, p. 1, Prima pagina).","Tipo: Confissazione / Prefissoide, Formanti: neo-, berlusconismo"
neoborghesia,sost,"Nuovo ceto sociale che fa suoi, a proprio modo, concezioni e stili di vita della borghesia, attualizzandoli e talvolta forzandoli o distorcendoli.","Se vogliamo usare le parole del Novecento, il trionfo della moltitudine pone al neoproletariato della diaspora, ai creativi messi al lavoro nella società dello spettacolo, del General Intellect, alla neoborghesia apolide dei flussi il grande tema della coscienza di sé. Senza coscienza di sé, infatti, il proletariato non si fa classe, i padroni non si fanno borghesia, si sarebbe detto un tempo, e i creativi messi al lavoro stanno in mezzo nel loro essere cognitariato (Bifo) più che essere classe creativa (Florida). (Aldo Bonomi, Sole 24 Ore, 31 ottobre 2010, p. 31, Idee).","Tipo: Confissazione / Prefissoide, Formanti: neo-, borghesia"
neocafone,sost,"(Iron.) Nuovo cafone, parvenu.","rincara la dose Curzio Maltese, sottolineando come «dal fiume di intercettazioni» emergerebbe soltanto quella che lui definisce «la tragedia di una borghesia ridicola». Le intercettazioni? Sarebbero utili perché mostrano il volto di un’«Italia guidata dall’élite dei neocafoni». (Martin Venator, Secolo d'Italia, 1 luglio 2006, p. 1, Prima pagina).","Tipo: Confissazione / Prefissoide, Formanti: neo-, cafone"
neocentralismo,sost,Rinnovata tendenza all’accentramento del potere politico e amministrativo.,"Agenzia per la coesione: arriva la nuova Agenzia, fortemente voluta dal sottosegretario alla presidenza, Filippo Patroni Griffi, per «rafforzare l'azione di programmazione, coordinamento, sorveglianza e sostegno della politica di coesione». Non si tratta, ha sottolineato il ministro [Carlo] Trigilia, di «neocentralismo», ma di una gestione migliore dei Fondi strutturali Ue che per il ciclo 2014-2020 ammontano a 30 miliardi. (Anna Rita Rapetta, Sicilia, 27 agosto 2013, p. 3, La Politica). ** «Quello che serve, in generale, ora è più politica per riuscire a disegnare il Trentino del futuro all'interno di una fase in cui occorre rafforzare l'autonomia evitando i rischi del neo-centralismo» [Alessandro Olivi intervistato da Angelo Conte]. (Adige, 12 luglio 2015, p. 19, Trento).","Tipo: Confissazione / Prefissoide, Formanti: neo-, centralismo"
neoclericale,sost,Chi o che si schiera per una rinnovata presenza della Chiesa cattolica nella società civile e nella politica.,"Se i cattolici vogliono riconquistare il ruolo che spetta loro come significativa forza culturale e sociale per l'intera nazione, non possono pretendere di imporre sul terreno politico-istituzionale a tutti, credenti e non credenti, ciò che le gerarchie e i loro compagni di strada -- atei devoti ed ex-laici divenuti neo-clericali -- chiamano i «valori non negoziabili». (Massimo Teodori, Corriere della sera, 19 ottobre 2011, p. 49, Idee & opinioni). ** Agli antipodi la dichiarazione di Nichi Vendola del Sel: «Spero che regga la volontà del Pd e di Renzi di aprire un sentiero perché l'Italia possa diventare un Paese moderno e civile. Quello di ieri (l'altroieri per chi legge, ndr) al Senato è un piccolo passo, spero però che almeno lo si faccia per davvero quel piccolo passo e che i clericali e i neoclericali che hanno ammorbato la scena pubblica italiana non abbiano la meglio». (Manuela Tulli, Sicilia, 28 marzo 2015, p. 5, La Politica).","Tipo: Confissazione / Prefissoide, Formanti: neo-, clericale"
neocomunitario,sost,Che è entrato recentemente a far parte della Comunità europea.,"La giunta regionale pugliese guidata da Nichi Vendola batte tutti in velocità e vara un provvedimento che, primo in Italia, autorizza la distribuzione gratuita, nei consultori, di contraccettivi di nuova generazione. […] Del provvedimento, la cui sperimentazione entrerà in vigore al massimo entro un mese e che durerà un anno, saranno destinatarie le migranti senza permesso di soggiorno, le neocumunitarie (bulgare e rumene), le ragazze minori di 24 anni, le donne che hanno già affrontato un'interruzione di gravidanza o che allattano al seno e quante, per basso reddito, sono esentate dal ticket. (Clementina Colombo, Liberazione, 2 aprile 2008, p. 7, Politica). ** «Ecco la vera missione del sindacato: essere lì dove sono i più deboli -- ha detto Serena Sorrentino -- ""Terra Nera"" dimostra che sussistono livelli progressivi di sfruttamento a seconda che si tratti di lavoratori siciliani, neocomunitari o extracomunitari». (R. Cr., Sicilia, 15 marzo 2015, p. 38, Catania). ** C’è tuttavia un altro dato che merita una sottolineatura: la percentuale più alta di attivi fra gli stranieri residenti in Italia, il 74,3%, rispetto alla quota relativa ai nostri concittadini. Tendenza che si conferma anche considerando le sole persone extracomunitarie giunte nel nostro Paese, che per il 72,6% sono occupate o cercano attivamente di diventarlo. Si tratta di una particolarità che in Europa condividiamo con altri Paesi dell’area mediterranea come Grecia e Spagna e con i neo-comunitari dell’Est, mentre nel Nord Europa si registano differenze fino a 20 punti ma a favore degli «indigeni». (Francesco Riccardi, Avvenire, 7 giugno 2016, p. 2, Idee).","Tipo: Confissazione / Prefissoide, Formanti: neo-, comunitario"
neocon,sost,Neoconservatore: chi o che si richiama e si ispira a ideali e politiche tradizionalmente riconducibili al conservatorismo.,"Oggi, caduti i muri-di-Berlino ma non quelli che li avevano eretti, questi ultimi si sono riciclati in radicali, alleandosi con forze apparentemente eterogenee ma unite da una sola cosa: l’odio per il cristianesimo, odio di cui, fortunatamente, i più lucidi e acuti cominciano ad accorgersi. Infatti, l’odio e il disprezzo dei salotti di cui sopra sta cominciando a riversarsi su questi lucidi e acuti: li chiamano neo-con o teo-con, o non li chiamano a fatto; ma la verità è che li temono, provenendo costoro dalle loro file e, dunque, conoscendo tutti i trucchi della guerra delle parole. (Amakusa Shiro, Padania, 8 marzo 2006, p. 5, Primo Piano). ** l'America per ora è calma. Sa che la guerra santa fra due epoche, il passato e il futuro, non finirà neppure inviando altri reggimenti, come s'illusero di fare quei neo-con che ora, purtroppo, sono stati resuscitati e si raccolgono attorno a Mitt Romney, per un'ultima carica sanguinosa, forse in Iran. (Vittorio Zucconi, Repubblica, 15 settembre 2012, p. 1, Prima pagina). ** L’Eden della «Nuova Europa», come la chiamavano con soddisfazione i neocon, è diventato il ventre molle: l’onda migratoria scuote in profondità la ragione politica e quella etica, mentre la guerra all’Occidente dichiarata dal Califfato solleva le emozioni del momento e i sentimenti più nascosti. (Stefano Cingolani, Sole 24 Ore, 13 dicembre 2015, p. 37, Economia e società). ** Trump è nel mirino di figure prominenti del mondo conservatore. Il sito War on the Rocks, ad esempio, ha diffuso una lettera aperta contro il miliardario firmata da decine di esperti repubblicani di politica estera, molti dei quali «neocon» e consulenti dell’amministrazione di George W. Bush. (Paolo M. Alfieri, Avvenire, 10 marzo 2016, p. 19, Mondo).","Tipo: Prestito / Inglese, Formanti: neocon (inglese)"
neoconsociativismo,sost,Tendenza politica a riproporre intese consociative tra gli schieramenti della maggioranza e dell'opposizione.,"La politica è stata commissariata da un governo di emergenza, che vive per mancanza di alternative e che si risolve di fatto in una sorta di «neoconsociativismo», costretto a barcamenarsi fra passi avanti e passi indietro, tra veti e contro-veti, ricorrendo, suo malgrado, a riti e prassi propri delle peggiori stagioni della prima repubblica. (Francesco Perfetti, Tempo, 7 aprile 2012, p. 6, Primo Piano).","Tipo: Confissazione / Prefissoide, Formanti: neo-, consociativismo"
neocorporativo,agg,"Che tende a avanzare rivendicazioni limitate al proprio settore, indipendentemente dal contesto generale, ispirandosi a una nuova forma di corporativismo.","Eppure gli argomenti sui quali esercitarsi non mancano: la crisi dell’Europa e dell’Euro, l’atomizzazione della società, le trasfigurazioni in corso di città come Roma e Milano, il divario generazionale, i padri che hanno bruciato il lavoro e la pensione dei figli mentre questi ultimi non vogliono uscire dall’età dell’innocenza, il dramma di un paese agricolo che ha dissipato l’agricoltura senza riuscire ad essere pienamente industriale, il ruolo della Chiesa di Roma non più motore della maggioranza politica e delle minoranze sociali, la nascita di microcosmi di migranti senza contatto con l’Italia e gli italiani, il Paese neocorporativo asserragliato nella trincea del clan. Tutti questi temi, seppur di grande portata, non sono riusciti ad accendere la fantasia degli intellettuali. (Mario Sechi, Tempo, 12 febbraio 2012, p. 1, Prima pagina).","Tipo: Confissazione / Prefissoide, Formanti: neo-, corporativo"
neodemocristiano,sost,"Chi o che rinnova, perpetuandoli, i metodi e le logiche della politica democristiana.","Fino a pochi giorni fa si accreditava l'immagine di un Silvio Berlusconi deciso a tagliare i ponti con Casini e l'Udc. Un premier ansioso di farla finita con i neo-democristiani protesi verso la politica dei «due forni» (vale a dire alleanze variabili a destra e a sinistra, a seconda delle convenienze). (Stefano Folli, Sole 24 Ore, 28 gennaio 2010, p. 19, Politica e società). ** Un’idea circola nell’entourage berlusconiano: inserire gli interventi di vantaggio fiscale richiesti da [Pier Ferdinando] Casini nelle pieghe del federalismo, cosa che li renderebbe forse meno onerosi e salderebbe pure gli interessi padani a quelli neodemocristiani, (Foglio, 11 gennaio 2011, p. 1, Prima pagina).","Tipo: Confissazione / Prefissoide, Formanti: neo-, democristiano"
neofemminista,sost,Chi o che ripropone l'ideologia femminista.,"Caro direttore, la lettura dei giornali in questi giorni mi lascia sconsolato. Provo fastidio e imbarazzo quando giro le pagine dedicate al caso Ruby. Piene di reportage piccanti, di accuse infamanti, di condanne preventive, di moralismi di convenienza, di interviste ai catastrofisti di professione, di dibattiti neo-femministi sul tema l’utero-è-mio-e-me-lo-gestisco io. (Roberto Maroni, Corriere della sera, 23 gennaio 2011, p. 1, Prima pagina). ** Ma è più significativo il nome del regista: Michael M. Robin è tra i creatori di «The Closer», il telefilm poliziesco neofemminista con Kyra Sedgwick che ha ridefinito i ruoli di genere nella fiction tv americana. Si ha l'impressione che le donne conteranno sempre di più a Southfork. (Egle Santolini, Stampa, 20 agosto 2011, p. 35, Spettacoli).","Tipo: Confissazione / Prefissoide, Formanti: neo-, femminista"
neogiustizialista,sost,Chi o che si richiama a un nuovo giustizialismo.,"Certo, in questa fase non si può non notare che i rapporti con Pier Ferdinando Casini si siano rarefatti, mentre sono molto migliorati quelli con Antonio Di Pietro. Questa situazione, però, non è dovuta a un atteggiamento «neo-giustizialista» del segretario del Pd, piuttosto è il leader dell' Udc che sembra essersi raffreddato nei confronti di [Pier Luigi] Bersani. (Maria Teresa Meli, Corriere della sera, 21 febbraio 2010, p. 6, Primo Piano). ** Bastava la legge sulle intercettazioni e nulla sarebbe accaduto. Il che ripropone le responsabilità se non le colpe di governo, parlamento e neogiustizialisti, compresi soprattutto quelli dentro l’ex Pdl. La P3, dunque. E’ come l’Araba Fenice: che ci sia ognun lo dice, dove sia nessun lo sa... Nessuno, neanche i Pm che indagano e arrestano. (Paolo Pillitteri, Opinione, 5 agosto 2010, p. 1, Prima pagina).","Tipo: Confissazione / Prefissoide, Formanti: neo-, giustizialista"
neogollista,sost,Chi ripropone i principi politici del gollismo; relativo al neogollismo.,"Jacques Chirac, sei mesi dopo aver lasciato l'Eliseo, ha ricevuto un «avviso di garanzia» per i fondi neri del comune di Parigi ai tempi (18 anni fa) in cui era sindaco della capitale. L'ex presidente siede tra i «saggi» della Repubblica al Consiglio costituzionale, ma è ormai incriminato per delle «assunzioni fittizie» fatte al comune di Parigi, che pagava dei militanti del partito neo-gollista. (Manifesto, 22 novembre 2007, p. 8, Capitale e Lavoro). ** Questo significa che la Repubblica francese gestisce virtuosamente l'occupazione delle cariche? Di fatto, essa soffre di tre mali. Da un lato, a partire dal 1981 si è instaurato un vero e proprio duopolio in cui socialisti e neogollisti si spartiscono i posti di presidente della Repubblica e di premier, dall'altra la cumulabilità dei mandati è molto diffusa e permette a molti responsabili politici di essere al tempo stesso sindaci, deputati, senatori o ministri, e senza limiti di tempo. (Marc Laza, trad. di Elda Volterrani, Repubblica, 12 maggio 2011, p. 41, Diario).","Tipo: Confissazione / Prefissoide, Formanti: neo-, gollista"
neoideologia,sost,Riproposizione in forma attualizzata di un'ideologia già nota.,"Siamo oltre la neo-ideologia che vede in qualunque «divisione» il segno del male, in ogni «contrapposizione» il seme di indicibili discordie. Siamo arrivati, invece, nella pura e semplice manipolazione della storia. (Pierluigi Battista, Corriere della sera, 25 marzo 2013, p. 31, Lettere al Corriere).","Tipo: Confissazione / Prefissoide, Formanti: neo-, ideologia"
neokeynesiano,agg,Sostenitore di un nuovo keynesismo.,"Perciò queste opere pubbliche possono anche essere improduttive, come le piramidi dell’Egitto. A questa magia neokeynesiana, che si sviluppa nel tempo, non molti credono più. E a maggior ragione un governo con un grosso debito pubblico come l’Italia non può attuare questa soluzione, in misura ampia, senza correre il rischio di finire come la Grecia. (Francesco Forte, Foglio, 14 ottobre 2010, p. 3). ** La quarta lezione è che l'irresponsabilità fiscale non paga. Perfino in America, dove c'è una Banca centrale che può stampare moneta come piace a [Silvio] Berlusconi e lanciare banconote dagli elicotteri, si avvicina il baratro del fiscal cliff. Il debito non può crescere ad libitum per sempre, nel mondo reale nessuno ti rimette i debiti (questa lezione vale anche per i neo-keynesiani del Pd). (Antonio Polito, Corriere della sera, 10 novembre 2012, p. 1, Prima pagina). ** La politica dei trasferimenti pubblici, a partire dal bonus da 80 euro fino alle ipotesi di sostegno ai redditi bassi, è priva di significato se non si inserisce in un completo ridisegno della macchina pubblica, cioè di una chiara spending review, quella che Matteo Renzi ha sistematicamente evitato. Parola di Gustavo Piga, ordinario di Economia politica all'Università di Tor Vergata a Roma. Anche il pasticcio delle pensioni, secondo l'economista neokeynesiano, è frutto dell'improvvisazione con la quale vengono gestite le politiche economiche pubbliche. (Gian Maria De Francesco, Giornale, 12 maggio 2015, p. 5, Interni).","Tipo: Confissazione / Prefissoide, Formanti: neo-, keynesiano"
neokeynesismo,sost,Il nuovo keynesismo.,"Una politica come quella prospettata difficilmente potrà fare a meno di incentivi pubblici. Questi incentivi oggi ci sono, anche se ridotti, e si tratta di pensare ad un neokeynesismo fatto non più di elargizione di risorse per alimentare i consumi, ma di finalizzare gli incentivi alla trasformazione del modello di sviluppo. (Aldo Carra, Manifesto, 31 luglio 2012, p. 15).","Tipo: Confissazione / Prefissoide, Formanti: neo-, keynesismo"
neoleader,sost,"Capo, guida di nomina recente.","Il neoleader di Fli e attuale presidente della Camera si mostra [...] pronto a ridurre la «famiglia tradizionale» a una possibilità, a una mera variabile in un catalogo di desideri codificati, manco a dirlo, secondo gli «standard europei». (Marco Tarquinio, Avvenire, 9 novembre 2010, p. 35, Forum).","Tipo: Confissazione / Prefissoide, Formanti: neo-, leader (inglese)"
neoleghista,sost,"Chi o che ripropone temi politici propri della Lega, o ha aderito di recente alle posizoni politiche della Lega.","L'ex finiana e neoleghista [Giulia] Bongiorno si occuperà di PA, sperando che riesca a farla funzionare un po' meglio dei centralini della sua associazione Doppia Difesa. (Marco Travaglio, Fatto Quotidiano, 1 giugno 2018, p. 1, Prima pagina).","Tipo: Confissazione / Prefissoide, Formanti: neo-, leghista"
neolingua,sost,"Linguaggio connotato da elementi di novità; in senso ironico, espressione che vuole occultare contenuti o riferimenti sgradevoli.","Viaggiando tra gli anni '80 e i '90, [Gabriele] Vacis sviluppa il suo racconto tra spezzature e troncamenti, tendendo l'orecchio a una neo lingua che non è mai gergo. Ci immette così nella visione di un futuro che è già nostro, con tutti i ragazzi di seconda generazione che vivono, studiano e magari lavorano fra noi e tuttavia niente e nessuno riesce a considerare italiani. (Osvaldo Guerrieri, Stampa, 4 novembre 2007, p. 36, Spettacoli). ** [tit.] La neo-lingua del calcio / «Aggredire gli spazi» (Repubblica, 3 gennaio 2011, p. 1, Prima pagina). ** Quel richiamo alla felicità fa anche venire alla mente la neolingua delle dittature del ’900, che mentre producevano orrori e crimini nelle dimensioni di massa che conosciamo, pretendevano però di stare realizzando una qualche forma, appunto, di felicità. (Giovanni Belardelli, Corriere della sera, 4 marzo 2011, p. 1, Prima pagina). ** [tit.] La neo-lingua inventata dai partiti non nasconde più i vecchi vizi [testo] […] George Orwell l'aveva chiamata «neo-lingua». Attraverso il comando sul linguaggio (la «guerra» che diventava ufficialmente «pace» e così via), il potere totalitario rafforzava la sottomissione assoluta della società. Oggi non c'è un controllo politico totalitario, ma l'arroganza di partiti che non hanno capito quanto la loro «neo-lingua» risulti oramai detestabile e ipocrita. […] nessuna «neo-lingua», nessun velo lessicale, per quanto spesso e opaco esso sia, potrà mai nascondere la realtà dura e resistente delle cose: la realtà della spartizione, degli accordi sottobanco per sottomettere organi «indipendenti». (Pierluigi Battista, Corriere della sera, 7 giugno 2012, p. 1, Prima pagina).","Tipo: Confissazione / Prefissoide, Formanti: neo-, lingua"
neomamma,sost,Donna che è diventata mamma da poco tempo.,"Rivendica il primato italiano nella stesura di un bilancio sociale, ricorda di aver fornito gratuitamente 84 mila buoni libri agli studenti della scuola dell’obbligo, creato una rete di custodi sociali, attivato un centralino per gli anziani, istituito un bonus per le neomamme. E non vuole sentire parlare di concorrenza con Parma o Roma. Il sindaco di Milano, Letizia Moratti, insiste sul ruolo della sua città come avamposto delle politiche sociali. (A[nnachiara] Sac[chi], Corriere della sera, 10 novembre 2010, p. 17, Primo Piano). ** [tit.] Renzi: «Dal 2015 bonus di 80 euro alle neomamme» [testo] «Perché io so quanto costano i pannolini». Camicia bianca Pd con maniche arrotolate, Matteo Renzi sceglie il salotto di Barbara d’Urso a «Domenica Live» per annunciare il bonus di 80 euro per le neomamme. Partirà nel 2015 e durerà tre anni. (Alessandra Costante, Secolo XIX, 20 ottobre 2014, p. 2, Primo piano).","Tipo: Confissazione / Prefissoide, Formanti: neo-, mamma"
neomoderatismo,sost,"Linea politica che ripropone posizioni moderate, lontane da ogni estremismo ideologico.","«Si parte», è la parola d'ordine degli ex diessini che hanno lasciato la casa madre per non approdare al «neomoderatismo» del Partito democratico: già avviata la campagna di adesioni, ora si cerca di un gentlemen agreement con gli ex compagni della Quercia per farsi assegnare un po' di sezioni, ma soprattutto si cercano sponde a sinistra per contare di più: interlocutori naturali lo Sdi e Rifondazione comunista. (Rodolfo Sala, Repubblica, 2 giugno 2007, Milano, p. IV).","Tipo: Confissazione / Prefissoide, Formanti: neo-, moderatismo"
neo-neorealismo,sost,Stile cinematografico che si ispira al neorealismo.,"Fattoidi: cioè, per riprendere le parole di colui che ha coniato questo neologismo (Norman Mailer), «fatti che non hanno esistenza prima di apparire su riviste e giornali». I sostenitori del neo-neorealismo e del ritorno alla realtà nell'era del reality sono avvertiti. (Gabriele Pedullà, Sole 24 Ore, 26 settembre 2010, p. 32, Letture).","Tipo: Confissazione / Prefissoide, Formanti: neo-, neorealismo"
neopauperismo,sost,"Tendenza a privarsi del superfluo, a ostentare un tenore di vita sobrio; riproposizione di una situazione diffusa di disagio economico.","Maestri buddhisti, monaci zen, filosofi della contemplazione, predicatori del neopauperismo, guru della vita a «costo zero». Sono tanti i liberi pensatori che Torino Spiritualità -- pur in un'edizione ridimensionata dai tagli -- riunisce attorno al suggestivo tema della gratuità e del donare. (Clara Caroli, Repubblica, 19 settembre 2010, Torino, p. I).","Tipo: Confissazione / Prefissoide, Formanti: neo-, pauperismo"
neopolitichese,sost,Il linguaggio della politica caratteristico di una stagione che si rappresenta come nuova; a esso relativo.,"Diceva Antonio Gava: «Io parlo ma non dico». Anche il neo-politichese a 5 stelle sembra funzionare così. (Mario Ajello, Messaggero, 15 settembre 2016, p. 1, Prima pagina).","Tipo: Confissazione / Prefissoide, Formanti: neo-, politichese"
neopopulismo,sost,Nuova forma di populismo.,"Tuttavia -- nonostante Marine Le Pen o la sinistra di [Jean-Luc] Mélenchon -- Parigi non rischia uno «sbarco in Normandia» oppure, alla maniera belga spagnola o italiana, la disintegrazione fra neopopulismi e incultura politica. (Giuseppe Grasso Leanza, Sicilia, 15 ottobre 2012, p. 10, Noi Oggi).","Tipo: Confissazione / Prefissoide, Formanti: neo-, populismo"
neoproporzionalista,sost,Chi o che sostiene la necessità di un ritorno al sistema elettorale proporzionale.,"I neoproporzionalisti, favorevoli al sistema tedesco, hanno una gran fretta perché vogliono evitare che si metta in moto la macchina del referendum Segni-Guzzetta. Una volta raccolte le firme, infatti, solo una legge che accogliesse lo spirito (maggioritario) del quesito referendario potrebbe fermare la consultazione popolare. (Sebastiano Messina, Repubblica, 27 febbraio 2007, p. 6, Politica). ** Mentre il Pd si divide tra uninominalisti e neoproporzionalisti e sta per varare persino le primarie a doppio turno, a Torino, alla festa nazionale del partito, dettano legge i fischi e la contestazione violenta. (Dario Di Vico, Corriere della sera, 9 settembre 2010, p. 1, Prima pagina).","Tipo: Confissazione / Prefissoide, Formanti: neo-, proporzionalista"
neotelevisivo,agg,Proprio di un nuovo modo di comunicare attraverso la televisione.,"Credo che la sua [di Alfonso Signorini] intervista a Karima El Mahroug, in arte Ruby Rubacuori, sarà a lungo studiata da chi è interessato al funzionamento dei media. [...] perché appartiene ai quei generi neotelevisivi -- i people show, i talk, i reality -- dove verità e finzione si mescolano statutariamente. (Aldo Grasso, Corriere della sera, 21 gennaio 2011, p. 71, Dal Satellite).","Tipo: Confissazione / Prefissoide, Formanti: neo-, televisivo"
neoulivista,sost,Chi o che si ispira alla nuova linea politica della coalizione dell'Ulivo; recentemente entrato a far parte della coalizione dell'Ulivo.,"Secondo voci non controllate, il politologo neoulivista Domenico Fisichella sarebbe molto preoccupato per i guai che potrebbe procurargli il suo nuovo libro appena pubblicato [«La democrazia contro la realtà, il pensiero politico di Charles Maurras»], un saggio sul famoso reazionario francese Charles Maurras, antidemocratico, monarchico, cattolico integralista, addirittura collaborazionista con [Henri Philippe] Petain. (Fausto Gianfranceschi, Secolo d'Italia, 5 luglio 2006, p. 1, Prima pagina).","Tipo: Confissazione / Prefissoide, Formanti: neo-, ulivista"
net-artista,sost,"Artista che si riconosce nel movimento della net-art, l'arte della connessione.","Nessuno vedrà lo stesso film perché ognuno si costruirà il proprio, scegliendo, fin dal principio, quali strade seguire. A tracciarle sono stati il regista Matteo Bellizzi e il net-artista Antonio Rollo, chiamati a lavorare insieme da Share Festival e Stefilm per la realizzazione del primo «documentario web». (Lorenzo Barello, Repubblica, 26 novembre 2008, Torino, p. XIII).","Tipo: Adattamento, Formanti: net- (inglese), artista"
netcompany,sost,"Società, azienda, impresa che opera nei settori dello sviluppo e della gestione di Internet e delle reti telematiche.","Quali sono i confini e i punti deboli della privacy online? In che misura l'identità e i gusti degli utenti possono essere tracciati dalle net company? Si tratta di un tema delicato che coinvolge cittadini, imprese, istituzioni. (Gianluca Sigiani, Repubblica, 28 gennaio 2008, Affari & Finanza, p. 33).","Tipo: Prestito / Inglese, Formanti: net- (inglese), company (inglese)"
netdipendenza,sost,Incapacità di fare a meno di Internet; bisogno compulsivo di collegarsi alla rete telematica e di utilizzarne i servizi.,"solo il 2% dei ragazzi intervistati risultava non essere affatto toccato dalla chat-mania. Una percentuale esigua, ma particolarmente significativa in quanto composta interamente da appassionati di sport e musica. Ed è questa scoperta che ha convinto ad avviare uno studio sperimentale, diretto da Moreno Marcucci e Giuseppe Lavenia, sull'utilizzo dello yoga nella net-dipendenza. (Mabel Bocchi, Corriere della sera, 27 giugno 2010, p. 60).","Tipo: Calco lessicale, Formanti: net- (inglese), dipendenza"
net-economy,sost,"Il complesso delle attività economiche che ruotano attorno a Internet, allo sviluppo tecnologico e alla gestione delle reti telematiche.","se si dimostra che la Rete ci rende generosi e disponibili a socializzare, trovano giustificazione morale gli investimenti sempre più cospicui nella Net Economy. Ovvero: come far crescere, ad un tempo, i profitti e la bontà umana. Oppure, volendo citare la weberiana relazione fra etica protestante e spirito del capitalismo: se sei ricco sei anche buono. (Carlo Formenti, Corriere della sera, 30 gennaio 2011, p. 30, Idee & opinioni).","Tipo: Prestito / Inglese, Formanti: net- (inglese), economy (inglese)"
netgaming,sost,La partecipazione a giochi telematici in rete.,"«La maggior parte degli hacker sono studenti universitari, oppure persone con molto tempo a disposizione» spiega Luca Cassia, cofondatore di Ngi (una delle prime società italiane dedicate al netgaming) ed esperto di Internet. Non bisogna quindi dare retta a Hollywood, dove spesso il pirata è uno che digita furiosamente sulla tastiera. (Jaime D'Alessandro, Repubblica, 13 agosto 2007, p. 10, Politica estera). ** «Altrettanto rischiosa la dipendenza cyber-relazionale, in cui i rapporti sociali virtuali prendono il sopravvento su quelli reali arrivando a destabilizzare la famiglia, e il net gaming, ovvero la dipendenza dai giochi in rete. In quest'ultimo caso il paziente non riesce a fare a meno di utilizzare siti per il gioco d'azzardo o per i giochi di ruolo» [Claudio Mencacci riportato da Angelo Torrisi]. (Sicilia, 22 ottobre 2012, p. 9, Società).","Tipo: Prestito / Inglese, Formanti: net- (inglese), gaming (inglese)"
nettizzazione,sost,L’operazione di riportare qualcosa al netto.,"Lo sfogo di [Nichi] Vendola: «Sono stufo di avere ragione, tutti mi danno ragione su questo argomento ma io non voglio avere ragione, voglio la ""nettizzazione"" (cioè lo scomputo dei cofinanziamenti regionali per accedere ai fondi europei, ndr) del Patto di stabilità: la disperazione della gente è figlia dell’austerità». (Avvenire, 17 maggio 2013, p. 6, Primo piano).","Tipo: Suffissazione / Deverbale, Formanti: nettizzare, -zione"
netwar,sost,"Guerra telematica, condotta e pubblicizzata attraverso Internet.","Sono diventati di dominio comune i nomi dei vari tipi di nuove armi: le «bombe a grappolo» (cluster bombs) o «bombe a frammentazione», le «bombe tagliamargherite» (daisy cutter) il cui nome gentile nasconde l'effetto devastante, e le e-bomb elettromagnetiche, o la netwar, che mettono fuori uso reti elettriche e computer. (Gian Luigi Beccaria, Stampa, 15 luglio 2006, Tuttolibri, p. 11).","Tipo: Prestito / Inglese, Formanti: net- (inglese), war (inglese)"
neuroarchitetto,sost,"Architetto provvisto di una formazione nel settore delle scienze cognitive, che gli permette di progettare edifici rispondenti alle diverse necessità sociali.","Due dei concetti principali sviluppati dai «neuro-architetti» sono di spezzare il senso di solitudine di anguste stanze poco illuminate, e creare laboratori e uffici con soffitti alti e molta luce, il secondo è di inventare spazi comuni, e favorire numerosi «crocevia» dove la gente possa incontrarsi: ambientazioni che promuovano la discussione e le amicizie. (Adriana Albini, Repubblica, 25 gennaio 2004, Genova, p. I).","Tipo: Confissazione / Prefissoide, Formanti: neuro-, architetto"
neuroeconomia,sost,Lo studio delle reazioni neurofisiologiche che regolano le scelte e i comportamenti relativi alla gestione dell'economia.,"Il termine «neuroeconomia» sottintende, più o meno esplicitamente, l'esclusione degli psicologi. In assenza degli psicologi, è legittimo chiedersi chi mai, nelle ricerche di neuroeconomia, indicherà quali siano le funzioni mentali rilevanti per l'economia le cui basi nervose si dovrebbero indagare. Se i neuroscienziati e/o gli economisti intendono sostituirsi agli psicologi nell'indagare le funzioni mentali, senza possedere la competenza specifica necessaria, la neuroeconomia non andrà molto lontano. (Paolo Legrenzi e Carlo Umiltà, Sole 24 Ore, 15 marzo 2009, p. 32, Scienza e Filosofia). ** «La neuroeconomia studia nello stesso modo i meccanismi che sono alla base delle scelte e delle decisioni, in un campo, come quello dell’economia, dove l’utile e il guadagno sono punti di arrivo vincolanti, anche, talora, a scapito delle scelte morali» [Silvio Scarone intervistato da Vito Salinaro]. (Avvenire, 21 aprile 2013, p. 9, Oggi Italia).","Tipo: Adattamento, Formanti: neuroeconomics (inglese)"
neuroetica,sost,Lo studio del comportamento etico sulla base dei progressi compiuti nell'ambito delle neuroscienze.,"[tit.] Neuroetica / Nel cervello alla ricerca della morale / Le nuove tecniche consentono di vedere i meccanismi cerebrali che guidano le nostre azioni. La filosofa [Laura] Boella: «Ma il libero arbitrio non è cancellato» [testo] Professoressa, cos’è la neuroetica e perché a un certo punto si apre lo spazio per questo tipo di riflessione? «La neuroetica nasce essenzialmente in un ambito interdisciplinare. Lo spazio per il suo discorso è reso possibile dai recenti sviluppi delle neuroscienze. In particolare, le tecnologie di visualizzazione cerebrale note come imaging sono arrivate a tirare in ballo quesiti che hanno rilevanza morale». (Giovanni Sallusti, Libero, 5 aprile 2008, p. 27, Cultura & Scienza). ** «La neuroetica è quella branca delle neuroscienze che si occupa di studiare, proprio attraverso tecniche di visualizzazione cerebrale, i processi che sono alla base delle scelte morali, dei giudizi di bene e di male. Questa linea di ricerca, molto interessante ed altamente speculativa da un punto di vista neurobiologico, pone tuttavia, a sua volta, problemi etici non indifferenti; se arrivassimo alla conclusione che il soggetto non è responsabile delle proprie azioni, poiché è in realtà il suo cervello che, attraverso meccanismi inconsci, lo guida, allora il libero arbitrio, ad esempio , diverrebbe un aspetto della nostra vita morale da porre in discussione» [Silvio Scarone intervistato da Vito Salinaro]. (Avvenire, 21 aprile 2013, p. 9, Oggi Italia). ** il potenziamento neuro-cognitivo -- concludono [Gilberto] Corbellini e [Elisabetta] Sirgiovanni -- è uno dei problemi centrali della neuroetica con il quale dovremo sempre più fare i conti. (Marco Pivato, Stampa, 5 febbraio 2014, Tutto scienze e tecnologia, p. 27).","Tipo: Adattamento, Formanti: neuro-, etica"
neurofilosofia,sost,"Approccio filosofico basato sui più recenti progressi delle neuroscienze, che mettono in risalto la stretta connessione esistente tra mente e cervello.","Il secondo filone, di sempre maggiore importanza, è quello delle scienze cognitive, il cui sviluppo è andato di pari passo con quello delle tecnologie che permettono di ottenere in maniera non invasiva immagini sempre più fini del cervello. Le nuove conquiste hanno aperto un fecondo dibattito con alcuni filosofi ed è nata la neurofilosofia. (Piergiorgio Strata, Stampa, 25 giugno 2008, Tuttoscienze, p. 5).","Tipo: Adattamento, Formanti: neuro-, filosofia"
neurofilosofo,sost,Studioso che segue gli orientamenti della neurofilosofia.,"I neurofilosofi si lanciano in imprese diverse e da prospettive diverse. Ho preferito immergermi in una quantità di dati il più possibile rilevanti per sintetizzare varie sottodiscipline, nella speranza che la sintesi sia produttiva. (Patricia Churchlan, trad. di Sylvie Coyaud, Sole 24 Ore, 9 dicembre 2007, p. 47, Scienza e filosofia).","Tipo: Adattamento, Formanti: neuro-, filosofo"
neuroimaging,sost,"In medicina, metodica estremamente dettagliata per la rappresentazione del sistema nervoso, e in particolare del cervello, ottenuta con tecniche di risonanza magnetica funzionale.","«Il cervello è un groviglio di parti in guerra tra loro. Alcune pensano più alla soddisfazione istantanea, altre scelgono il vantaggio a lungo termine. Ciò genera un conflitto». Da qui partono le ricerche. «Per studiare la mente vengono usate le tecnologie basate sulla fMRI (Risonanza magnetica funzionale) che ci permette di vedere quali zone del cervello sono attivate in un dato momento. Combinando dispositivi avanzati di neuroimaging e biofeedback possiamo isolare i circuiti neuronali che ci interessano, stimolare la mente e osservarne le azioni con l'obiettivo di controllare reazioni complesse come l'aggressività». [David Eagleman] (Corriere della sera, 25 novembre 2011, p. 37, Cultura). ** Grazie alle tecniche di neuro-imaging -- ha spiegato Giovanni Serpelloni, direttore del Dipartimento politiche antidroga presso la presidenza del Consiglio -- è stata registrata, fra chi ha usato cannabis, «una riduzione del quoziente intellettivo fino al 10% intorno ai 50 anni, cioè proprio quando la pienezza intellettiva è più necessaria per la vita sociale e professionale». (Pino Ciociola, Avvenire, 13 ottobre 2013, p. 11, Oggi Italia).","Tipo: Prestito / Inglese, Formanti: neuro-, imaging (inglese)"
neuroimmagine,sost,"In medicina, metodica estremamente dettagliata per la rappresentazione del sistema nervoso, e in particolare del cervello, ottenuta con tecniche di risonanza magnetica funzionale.","Dato l'entusiasmo per le tecnologie di neuroimmagine, può sembrare futile chiedersi se la neuroscienza possa contribuire alla psicologia. D'altra parte, è ragionevole dubitare che i processi mentali siano interamente descrivibili come attività di singoli neuroni. Infatti, il cervello è composto da 100 miliardi di neuroni e migliaia di miliardi di sinapsi: tale complessità rende impossibile una semplice equivalenza mente-cervello. Dal mio punto di vista, il problema non è tanto ridurre la mente al cervello quanto riconoscere che i processi mentali sono attività cerebrale, e tentare di capire i meccanismi dell'una e dell'altro come aspetti di una stessa realtà. (Camillo Padoa Schioppa, Stampa, 27 maggio 2009, Tuttoscienze, p. 27). ** «I colleghi americani dicono bene, hanno espresso meglio col conforto delle neuroimmagini ciò che già si sapeva ma non con tanta chiarezza», si congratula a distanza con gli autori del lavoro Carlo Caltagirone, direttore scientifico dell’istituto di riabilitazione e neuroscienza Santa Lucia a Roma. Allora tutti in pista. (Margherita De Bac, Corriere della sera, 4 gennaio 2017, p. 25, Cronache).","Tipo: Calco lessicale, Formanti: neuro-, immagine"
neuromarketing,sost,Lo studio dei meccanismi cerebrali che determinano le scelte relative al consumo di beni.,"Al team di Empatia […] è stato proposto di usare la loro creatura nell'ambito del neuromarketing per aiutare una multinazionale ad aumentare le vendite di alcuni prodotti. Per il loro rilevatore di emozioni, però, questi giovani pensavano a un futuro «socialmente utile» (una filosofia più in linea con i principi del Senseable City Lab che mira a creare smart cities con alti livelli di qualità della vita). Per questo hanno deciso di declinare l'offerta per lanciarsi in un'avventura eticamente più ricca, ma non meno remunerativa. (Anna Rita Rapetta, Sicilia, 25 aprile 2013, p. 22, Noi Oggi). ** La squadra de «La Sapienza», chiamata Brainsigns si era già occupata della trasformazione di Telecom in Tim: «In quel caso -- spiega il professor Fabio Babiloni, docente di neuroscienze e neuromarketing e direttore scientifico di Brainsigns -- abbiamo impiegato in maniera estensiva le tecniche di neuromarketing per misurare l'impatto emozionale di diverse versioni del logo di Tim». (Stefano Filippi, Giornale, 27 dicembre 2016, p. 1, Prima pagina).","Tipo: Prestito / Inglese, Formanti: neuromarketing (inglese)"
neuronavigatore,sost,Apparecchio che ricostruisce e rappresenta in tempo reale la mappatura della zona cerebrale interessata da un intervento di neurochirurgia.,"Il ricavato di questa nuova «Festa del gufo» va ad Ant e a Bimbo tu. La prima utilizzerài soldi per realizzare un ambulatorio mobile dove poter effettuare mammografie, ecografie ed esami per la prevenzione del melanoma. La seconda li userà per finire di pagare il neuronavigatore elettromagnetico che ha comperato per il reparto di neurochirurgia pediatrica del Bellaria, che permette di intervenire anche nei casi di pazienti al di sotto dei tre anni. (Ch. Pil., Repubblica, 15 dicembre 2010, Bologna, p. XX).","Tipo: Confissazione / Prefissoide, Formanti: neuro-, navigatore"
neuronavigazione,sost,Tecnica utilizzata negli interventi neurochirurgici per la mappatura delle zone cerebrali interessate.,"Prima dell'atto chirurgico, eseguito sempre con tecniche minimamente invasive ove possibile, ai neurochirurghi interessa che l'approccio segua l'anatomia del cervello. La tecnologia straordinaria li aiuta. Pet, Risonanza magnetica a 3 Tesla a raffinata risoluzione, tecniche di monitoraggio funzionale e di neuronavigazione intravascolare, studio biomolecolare delle lesioni, tutto contribuisce al rispetto delle attività cerebrali, alla più ampia asportazione e alla migliore qualità di vita del malato. Il cervello si esplora dall'alto e soprattutto dal basso fino nelle zone più profonde un tempo irraggiungibili. (Mariapaola Salmi, Repubblica, 11 ottobre 2011, p. 32, Salute).","Tipo: Confissazione / Prefissoide, Formanti: neuro-, navigazione"
neurorianimazione,sost,"Specialità medica che si occupa del recupero delle funzioni circolatorie, respiratorie e neurologiche; per estensione, il reparto clinico nel quale si esercita.","Nell'Italia in crisi di risorse destinate alla ricerca e alla formazione, una donazione può diventare un'opportunità per far crescere medici e infermieri. Al Cto, 60 mila euro donati da Alberto Morano in memoria della moglie Geraldine, morta il 7 gennaio del 2010 in neurorianimazione al termine di una malattia, serviranno per sostenere progetti di aggiornamento per specialisti in emergenza e terapia intensiva. (M[arco] Acc[ossato], Stampa, 12 febbraio 2011, p. 60, Cronaca di Torino).","Tipo: Confissazione / Prefissoide, Formanti: neuro-, rianimazione"
neuroscientifico,agg,Relativo alle neuroscienze.,"Il dialogo fra Filosofia, Religione e Scienza naturale promosso dalla Fondazione [John Templeton] è un passo avanti interessante verso il superamento della separazione fra scienze naturali e scienze umane. I problemi aperti da questi esperimenti sono infatti di carattere sia neuro-scientifico, che filosofico ed etico. (Carlo Rovelli, Sole 24 Ore, 18 settembre 2011, p. 35, Scienza e filosofia). ** «Tutta colpa del cervello. Un'introduzione alla neuroetica» [di Gilberto Corbellini e Elisabetta Sirgiovanni] non è un saggio di neuroscienze, ma un testo di filosofia delle neuroscienze, che indaga gli aspetti epistemologici delle spiegazioni neuroscientifiche e le implicazioni etiche, sociali e giuridiche. (Marco Pivato, Stampa, 5 febbraio 2014, Tutto scienze e tecnologia, p. 27).","Tipo: Confissazione / Prefissoide, Formanti: neuro-, scientifico"
neurostimolazione,sost,"Stimolazione, perlopiù elettrica, del sistema nervoso.","«L'obiettivo della neurostimolazione -- spiega [Enrico] De Simone -- è di tentare di aiutare il paziente a sentire meno dolore. Ed è fondamentale un apparecchio che automaticamente si adatta a ogni attività del malato, da quando si alza dalla sedia o cammina, oppure anche quando si rigira nel letto durante il sonno. Con questo sistema si ha la prospettiva di una qualità della vita il più possibile normale. In particolare, l'intervento è consigliato a pazienti che presentano patologie gravi, ma ancora giovani, che non vogliono rinunciare a una vita attiva». La neurostimolazione elettrica viene effettuata tramite un device che, una volta impiantato nello spazio epidurale (colonna vertebrale), eroga attraverso elettrocateteri impulsi elettrici capaci di impedire ai segnali dolorifici che percorrono il sistema nervoso di raggiungere il cervello. (Giuseppe Del Bello, Repubblica, 1 febbraio 2011, Napoli, p. VIII).","Tipo: Confissazione / Prefissoide, Formanti: neuro-, stimolazione"
newco,sost,"Impresa, società di nuova costituzione attiva nei settori della nuova economia.","L’accordo per Pomigliano raggiunto ieri recepisce l’intesa di giugno non firmata dalla Fiom, ma soprattutto estende alla newco campana la condizione posta anche nell’accordo di Mirafiori, cioè l’esclusione dalla rappresentanza sindacale delle sigle che non sottoscrivono le intese. (Oscar Giannino, Messaggero, 30 dicembre 2010, p. 1, Prima pagina). ** ora che il primo autobus è arrivato in Italia, [Marco] Simiani ha potuto, alla presenza del ministro dell'Ambiente Corrado Clini durante Festambiente, il festival di Legambiente, battezzare la sua new-co Rama Elife. (Massimo Franchi, Unione Sarda, 18 agosto 2012, p. 12, Economia). ** «Ci hanno chiesto di scegliere con un referendum e abbiamo votato sì — spiegano alcuni lavoratori della newco — e ora la Fiat dice che il progetto Fabbrica Italia non c'è più e che cambierà le carte in tavola. Allora aveva ragione chi si opponeva?». (Gabriele Dossena, Corriere della sera, 15 settembre 2012, p. 10, Primo Piano). ** Prima di cedere un pezzo del gigante energetico, però, potrebbe esserci un’accelerazione su Cdp Reti, la newco nella quale confluiranno le quote in Terna e del tubo austriaco Tag. (Rosario Dimito, Messaggero, 5 luglio 2014, p. 7, Primo Piano).","Tipo: Prestito / Inglese, Formanti: new (inglese), company (inglese)"
new company,loc nom,"Impresa o società di nuova costituzione, attiva specialmente nei settori della nuova economia.","Di qui la decisione di ieri di «avviare una revisione del quadro delle regole statutarie vigenti» . Un obiettivo che potrà essere raggiunto anche con la creazione di due nuove società, una New company (Newco) per l’attività sanitaria e di una Bad company per gli affari alternativi in perdita. (Mario Gerevini e Simona Ravizza, Corriere della sera, 6 agosto 2011, p. 23, Cronache). ** un mondo che i guru della Silicon Valley ritengono fra i più interessanti da esplorare per le startup. E infatti il numero di «new company» hi-tech che nascono e si muovono nell’universo dell’IoT è in costante aumento. Anche grazie all’Italia. (G[ianni] Rus[coni], Sole 24 Ore, 20 marzo 2015, p. 18, Impresa digitale).","Tipo: Prestito / Inglese, Formanti: new (inglese), company (inglese)"
new economy,loc nom,"Nuova economia, l'economia basata sullo sviluppo di tecnologie altamente innovative, che si contrappone all'economia tradizionale industriale; usato anche in senso estensivo e figurato.","New economy ma old habit, vecchi vizi. Parafrasando una famosa battuta del fondatore di Amazon, Jeff Bezos, potremmo dire che se quella che stiamo vivendo è l’economia digitale 2.0 la sua burocrazia ha pensato bene di svernare il più a lungo possibile nell’era 0.2. (Massimo Sideri, Corriere della sera, 19 giugno 2011, p. 34, Idee & opinioni). ** I dati diffusi dall'Istat segnalano non più una crisi, ma un'emergenza: a marzo siamo al 9,8 per cento di disoccupati, l'1,7 in più rispetto a un anno fa. Tra i giovani, il 35,9 per cento. Dietro alle percentuali ci sono le persone in carne e ossa: e si tratta di oltre due milioni e mezzo. Mai così male da quando, nel 2004, si effettuano queste rilevazioni. Quanto ai giovani, bisogna risalire indietro di vent'anni, al '92-'93, quando la new economy esisteva solo nei laboratori di Seattle e Mountain View, e di contratti flessibili si discuteva soltanto nei convegni. In altri termini, abbiamo dilapidato due decenni di progresso scientifico e innovazioni sociali. (Marlowe, Tempo, 3 maggio 2012, p. 3, Primo Piano). ** È probabile che i protagonisti capaci di abitare con successo il «tempo della ragnatela» saranno organizzazioni sempre più diffuse e orizzontali, ma che assomiglieranno alle «vecchie» cooperative. Il vulnus delle imprese nella new economy della rete è infatti il loro essere cambiate nella cultura e nella governance ma non ancora nei diritti di proprietà. I proprietari dei nuovi giganti del web sono ancora troppo pochi, i profitti (enormi) sono ancora molto concentrati in poche mani. (Luigino Bruni, Avvenire, 6 marzo 2016, p. 3, Idee).","Tipo: Prestito / Inglese, Formanti: new (inglese), economy (inglese)"
new simplicity,loc nom,"Stile di vita semplice e essenziale ma, nello stesso tempo, ricercato e attento alla qualità dell'alimentazione e dei materiali usati; che si riferisce a tale stile di vita.","«Real Simple», pubblicazione del gruppo Time, ha una schiera di seguaci della cosiddetta new simplicity che all'imperativo del «tanto» risponde con una drastica pulizia del superfluo, con un'ecologia della mente che riconduce l'esistenza all'essenziale: mangiare, dormire, organizzarsi. La corrente slow, del cibo ma anche di uno stile di vita più lento, è la dieta italiana esportata nel mondo contro l'indigestione del moderno. (Alessandra Retico, Repubblica, 12 novembre 2006, p. 44, Domenicale).","Tipo: Prestito / Inglese, Formanti: new (inglese), simplicity (inglese)"
next age,loc nom,"Tendenza affermatasi all'interno della spiritualità New Age come passaggio a una fase di superiore consapevolezza, felicità e benessere che si riflette in un'esperienza individuale di prosperità, salute e soddisfazione; a essa relativo.","Secondo il Cesnur, tra le principali minoranze religiose alternative ci sono: i cattolici «di frangia» e dissidenti; i neo induisti; i gruppi di Osho e derivati, Sikh, radhasoami e derivazioni; nuove religioni giapponesi; l'area esoterica e della antica sapienza; i movimenti del potenziale umano; i movimenti New Age e Next Age; la Soka Gakkai (movimento giapponese di matrice buddhista, in forte espansione). (Paolo Berizzi, Repubblica, 15 luglio 2011, p. 22, Cronaca).","Tipo: Prestito / Inglese, Formanti: next (inglese), age (inglese)"
Nfc,sost,"Sigla dell'ingl. Near field communication, Comunicazione a mutuo riconoscimento.","Nel 2014 il 10% dei telefonini adotteranno la tecnologia NFC che permette, tramite una connessione wireless a corto raggio, di contenere carte di credito e di pagamento in genere, carte fedeltà, carte di identificazione aziendale, carte di abbonamento, ma anche carta d'identità e altro. È la previsione fatta da Marco Patuano, ad di Telecom Italia. Il sistema in Italia, dopo un periodo di sperimentazione, è attivo a Milano per gli abbonamenti Atac. «Nfc - ha detto Patuano - è un open standard internazionale. L'obiettivo è di aumentare al massimo la standardizzazione» cioè fare in modo che il numero maggiore di telefonini anche quelli di fascia bassa e media siano abilitati. (Tempo, 28 giugno 2011, p. 23, Economia). ** Le transazioni effettuate attraverso il sistema a radiofrequenze costituiscono al momento una parte minoritaria, ma si svilupperanno sempre più rapidamente: Google prevede che entro il 2014 la metà dei cellulari nel mondo sarà attrezzato per l'uso della tecnologia Nfc (Near Field Communication). (Rosaria Amato, Repubblica, 1 aprile 2012, p. 36, La Domenica). ** Il tradizionale nastro adesivo con i dati necessari a recapitare le valigie alla giusta destinazione è sostituito da un etichetta smart. Si tratta di un piccolo schermo a inchiostro elettronico, lo stesso usato per gli e-reader, che riporta il codice a barre e la sigla internazionale dell'aeroporto d'arrivo. Al momento del check-in il tag viene caricato coi dati necessari tramite tecnologia Near field communications (Nfc). (G[abriele] D[e] P[alma], Corriere della sera, 3 agosto 2013, p. 36, Tecnologie provate). ** Utilizzando la tecnologia NFC di microscittura è stato realizzato un sistema che permette di memorizzare informazioni, anche di carattere personale, sul proprio gioiello e ascoltarle o renderle disponibili in caso di necessità. Sì, perché l'idea è quella di rendere utili i gioielli in questione comunicando allergie, particolari patologie o gruppo sanguigno. Ciò non toglie, però, che possano essere utilizzati non solo come salvavita, ma anche in modo decisamente più romantico, come ogni monile che si rispetti. Si possono, infatti, incidere anche dichiarazioni d'amore o, magari, la propria canzone del cuore. Scaricando gratuitamente una app dagli store Samsung, Google e Apple un qualsiasi smartphone è in grado di leggere le informazioni contenute nel ciondolo e riprodurle sia sul dispositivo del cellulare sia vocalmente, in modo che il messaggio possa essere percepito da chiunque. (A[nna] F[ranco], Messaggero, 5 novembre 2014, p. 27, Moda).","Tipo: Prestito / Inglese, Formanti: near (inglese), field (inglese), communication (inglese)"
Nimby,sost,"Acronimo di Not In My Backyard, non nel mio cortile: forma di protesta di un gruppo di persone che vede minacciata la sicurezza della propria area di residenza dall'insediamento di opere sociali indesiderate; per estensione, chi vi partecipa.","Contro la logica del Nimby (Not in my back yard, non nel mio giardino) da qualche anno si batte l’associazione Pimby (Please in my back yard) che ha voluto istituire un premio per le amministrazioni pubbliche che, magari con la partecipazione della popolazione, sbloccano e realizzano investimenti pubblici o privati. (Paolo Messa, Tempo, 16 novembre 2010, p. 15, Lettere & Opinioni). ** Anche sul piano della forma-comitato compaiono delle novità. Solo il 27,7% è rappresentabile come comitatismo «Nimby» focalizzato esclusivamente su singole questioni limitate ad una via o piazza (e per lo più si tratta di piccoli comitati «flash» che si occupano di parcheggi) mentre quasi il 70% (67,5%) tende a porsi come rappresentante della domanda sociale del proprio quartiere a «360°» nel vuoto dei partiti e nella debolezza dei Consigli di Quartiere, istituzioni con cui i comitati cercano costantemente l'alleanza, ma che vengono percepiti come destituiti di ogni potere e autonomia d'azione. (Aldo Bonomi, Sole 24 Ore, 18 maggio 2011, p. 1, Prima pagina). ** Si gioca tra il Salento e Roma l'ultima partita di Nimby. L'acronimo sta per Not in my backyard (non nel mio cortile) e indica la repulsione non solo italica (ma molto italica) per progetti e opere magari indispensabili alla collettività ma col difettuccio di materializzarsi dalle parti di casa propria. (Goffredo Buccini, Corriere della sera, 7 marzo 2015, p. 29).","Tipo: Prestito / Inglese, Formanti: not (inglese), in ENG (inglese), my (inglese), back (inglese), yard (inglese)"
no-coke,sost,Chi o che è contrario alla costruzione di centrali a carbone per la produzione di energia elettrica.,"[tit.] «La centrale è il futuro»: in piazza il popolo del sì / Civitavecchia, 1.500 colletti bianchi e operai sfilano contro i no-coke che vogliono fermarla [testo] […] Dall'altra [parte] ci sono i «no-coke», quelli che sabato e domenica hanno bloccato l'Aurelia, e cioè ambientalisti, verdi, rifondaroli, comunisti, ma anche diessini e margheriti preoccupati per l'ambiente, l'inquinamento e i voti che si potrebbero perdere tra i civitavecchiesi. (Claudio Rizza, Messaggero, 7 febbraio 2006, p. 5, Primo piano). ** «La centrale a carbone partirà entro novembre», fanno sapere. Risponde il comitato No coke: «Abbiamo presentato una denuncia perché manca l'autorizzazione all'accensione». Il muro contro muro è aspro. (Valentina Conte, Repubblica, 21 ottobre 2008, Roma, p. XII).","Tipo: Prefissazione, Formanti: no ENG (inglese), coke"
no-fly-zone,loc nom,"Zona soggetta a controllo militare, nella quale vige il divieto di sorvolo aereo.","ieri pomeriggio, il Consiglio Atlantico della NATO ha iniziato ad esaminare in piena convergenza quali azioni compiere con il proprio apparato navale, aereo e terrestre. Sotto questa nuova legittimità possono infatti sia essere compiute azioni di controllo elettronico e radar a distanza dello spazio aereo libico, sia stendere una vera e propria No Fly Zone per inibire l’uso di velivoli militari libici, sia infine garanzie armate a missioni di salvataggio di stranieri. (Oscar Giannino, Messaggero, 26 febbraio 2011, p. 1, Prima pagina). ** in una «conference call» con i giornalisti il numero due del Consiglio per la Sicurezza Nazionale, Ben Rhodes, ha escluso che, al momento, si stia pensando di istituire una no fly zone sui cieli della Siria. (Massimo Gaggi, Corriere della sera, 14 giugno 2013, p. 18, Esteri).","Tipo: Prestito / Inglese, Formanti: no ENG (inglese), fly (inglese), zone (inglese)"
no-frills,sost,"Compagnia aerea che adotta la politica dei voli a basso costo, mediante la riduzione del personale di terra, l'incentivazione dei titoli di viaggio elettronici e l'eliminazione del servizio gratuito a bordo; relativo alla strategia aziendale dei voli a basso costo.","Sono sempre di più i giovani bergamaschi che puntano, per esempio, sulle nuove tecnologie, sulla grafica, sulla realizzazione di siti internet, insomma su attività per le quali è sufficiente un computer con una connessione per poter iniziare a progettare. Accanto alle aziende «no frills» si affiancano tuttavia società ben più strutturate: (Laura Ceresoli, Corriere della sera, 22 aprile 2014, p. 10).","Tipo: Prestito / Inglese, Formanti: no ENG (inglese), frill (inglese)"
noglobal,sost,"Chi o che è contrario alla globalizzazione; per metonimia, il movimento dei contestatori della globalizzazione.","Alla Scala, tempio della musica classica, culla della cultura europea, cuore di Milano, orgoglio della Padania colta e produttiva, vanno in scena gli scontri da summit noglobal. (Mario Sechi, Tempo, 8 dicembre 2010, p. 1, Prima pagina). ** [tit.] Pattuglianti, due condanne su dieci per gli scontri coi no global nel 2004 [testo] Due condanne a sei mesi (otto assoluzioni) al processo contro dieci pattuglianti cittadini accusati di violenza privata, lesioni personali e usurpazione di pubblica funzione nell'inchiesta sui tafferugli in piazza Nettuno il 2 giugno 2004 tra no global e forze dell'ordine. (Repubblica, 7 febbraio 2012, Bologna, p. VI). ** Oltre ai centri sociali, la «may day parade», l’appuntamento del primo maggio interamente «no Expo», avrà al suo interno centinaia di casseur . Francesi, greci, inglesi. «Randagi» che girano l’Europa, appoggiandosi ad amici no global, con in testa la devastazione. Per domenica e lunedì hanno pronto il ritorno a casa. (Andrea Galli, Corriere della sera, 1 maggio 2015, p. 6).","Tipo: Prestito / Inglese, Formanti: no ENG (inglese), global (inglese)"
noismo,sost,"Atteggiamento negativo, di contrasto, abitudine a dire sempre no.","«A chi dice basta con il capitalismo, io dico che ci vuole un riassetto culturale: l'ambientalismo deve cambiare il suo messaggio. E deve passare dalla politica del no, alla politica dello sviluppo verde dell'economia italiana. Basta con il noismo (neologismo rutelliano contro i no preconcetti ambientalisti, ndr). Così si creeranno molte occasioni di lavoro per i giovani e le imprese» [Francesco Rutelli intervistato da Vasco Pirri Ardizzone]. (Giornale di Sicilia, 3 agosto 2012, p. 2). ** Il «noismo» è questo: l'immedesimazione negli altri fino a negare ogni forma di razzismo. Ciò che purtroppo non sempre si considera è che questo dispiegamento culturale non è immune dal male o dall'orrore. (Maurizio Ferraris, Repubblica, 14 gennaio 2014, p. 47, Cultura).","Tipo: Suffissazione, Formanti: no, -ismo"
no-logo,agg,"Contrario all'economia di mercato, soprattutto quella dei marchi di fabbrica.","[tit.] «Inseguo tendenze da una casa no-logo» [testo] […] in questa palazzina di tre piani, più «piccola» che «medio-borghese», prende forma l’altra faccia del design: quella sempre meno glamour e sempre più in versione smartphone, Twitter, iPad, web tv, apps; quella sempre meno griffata e sempre più «no-logo». (Stefano Bucci, Corriere della sera, 3 luglio 2011, p. 37, Cultura). ** i puristi no-logo aspettino prima di condannare la ristolibreria, la libreria dove si gira col cestello come al supermercato, come una degenerazione imposta dai grandi marchi. (Michele Smargiassi, Repubblica, 6 febbraio 2013, p. 46, R2 Cultura). ** restano i beni sottoutilizzati nella vita quotidiana che possono essere valorizzati. La lotta allo spreco consente di sfruttarli fino in fondo (soprattutto cibo, ma non solo) mantenendo lo stile di vita abituale, spendendo gli stessi soldi di prima, senza sentirsi in colpa se non si acquistano prodotti no-logo perché nessuno si sogna di discutere la sacrosanta libertà di rifornirsi dalle multinazionali. (Stefano Filippi, Giornale, 18 maggio 2015, p. 13, Controcorrente).","Tipo: Prestito / Inglese, Formanti: no ENG (inglese), logo(tipo)"
nomina-lampo,loc nom,Nomina decisa in tempi brevissimi.,"Tra Pdl e Udc scoppia la pace alla Provincia di Napoli. Dopo le polemiche sulla nomina-lampo del nuovo assessore al Bilancio, Francesco Serao, il presidente Cesaro (Pdl) ha incontrato il capogruppo alleato Ascione: scongiurata la astensione dalle attività di giunta e consiglio annunciata per protesta dai centristi. Oggi un altro vertice con i leader provinciali dei due partiti, e subito dopo si completerà il rimpasto Palazzo Matteotti. (Mattino, 26 marzo 2012, p. 41, Napoli).","Tipo: Composizione / Nome+nome, Formanti: nomina, lampo"
nominificio,sost,"(Iron.) Fabbrica di nomine, luogo nel quale si fanno nomine a oltranza.","«Io credo che sulla Rai c’è giustamente un’attesa di cambiamento, ma i cambiamenti non si fanno come al rischiatutto, o piuttosto in un gioco. Ci vuole tempo, si sta lavorando a un progetto, e forse il fatto che a differenza del passato non siano state più fatte un certo tipo di nomine rende molti soggetti nervosi». A chi si riferisce? «Sicuramente c’è chi soffre una certa astinenza dal nominificio, c’è la difficoltà a prendere atto che il sistema è cambiato» [Franco Siddi intervistato da M(arco) Gal(luzzo)]. (Corriere della sera, 3 gennaio 2016, p. 7, Primo piano).","Tipo: Suffissazione / Denominale, Formanti: nomina, -ificio"
nomodotto,sost,Procedura o canale che veicola le norme giuridiche.,"la vuotezza, la banale ripetitività del linguaggio politico sono specchio fedele di una dilagante incultura di potere. Aspetti non marginali della crisi delle istituzioni, l’assenteismo dei parlamentari, la lentezza degli itinerari legislativi che lascia solo spazio a canali privilegiati per provvedimenti che diventano i «nomodotti» (l’efficace neologismo è di Natalino Irti) di interessi personali o corporativi. (Tullio Gregory, Corriere della sera, 27 ottobre 2010, p. 1, Prima pagina).","Tipo: Confissazione / Prefissoide/suffissoide, Formanti: nomo-, -dotto"
nomofobia,sost,(Iron.) Il terrore di rimanere privi del telefonino.,"Gli psicologi l’hanno definita «nomofobia» (dall’inglese no mobile), o sindrome da disconnessione. È una particolare forma di nevrosi legata alle nuove tecnologie, che negli Stati Uniti affligge ormai una persona su tre e che si sta pericolosamente diffondendo in tutto il mondo avanzato. È la sensazione di smarrimento e di paura, di irritazione e di stress che genera in noi il fatto che il nostro smartphone improvvisamente non funzioni o il suo collegamento con i social media non sia attivo, perché siamo entrati in una zona senza copertura o abbiamo esaurito la batteria o semplicemente perché la rete è congestionata. (Francesco Delzio, Avvenire, 17 dicembre 2016, p. 3, Idee).","Tipo: Adattamento, Formanti: nomophobia (inglese)"
NoMose,agg,Contrario alla realizzazione del Mose a Venezia.,"Non stupisce, perciò, che i «noMose» abbiano in questi giorni chiesto per l'ennesima volta la sospensione dei lavori... «causa, a loro avviso, del recente maggior afflusso di acqua in laguna». Debbo confessare che stento a comprendere tanto odio inveterato per una grande opera pubblica priva di qualsivoglia impatto paesaggistico, come potrebbe essere per un edificio fuori scala o una autostrada, di ogni emissione dannosa (il caso dei termovalorizzatori) o pericolosa (i rigassificatori, le centrali nucleari), o di un impianto sconvolgente per l'ambiente (come l'alta velocità). Nulla di tutto ciò: le paratoie mobili se ne stanno sott'acqua, invisibili per la maggior parte dell'anno e verrebbero alzate, all'occorrenza, per le ore necessarie. (Mario Pirani, Repubblica, 8 dicembre 2008, p. 18, Commenti).","Tipo: Prefissazione, Formanti: no-, Mose"
non autosufficiente,sost,Chi o che non è in grado di badare a sé stesso.,"L'assegno di cura (finanziato per un milione e 200mila euro) è rivolto invece alle famiglie in cui vivono disabili o anziani non autosufficienti. E sarà erogato sulla base di progetti di assistenza concordati tra le famiglie e gli assistenti sociali della circoscrizione. (P. Rus., Repubblica, 13 marzo 2007, Bari, p. IX). ** «Difendo l’abbassamento delle aliquote Irpef per le quote basse e sicuramente il fatto che la pensione di invalidità e l’assegno per i non autosufficienti siano portati fuori dal reddito imponibile -- ha detto a Milano [Elsa Fornero] --. Ma penso anche che ci vogliano interventi attivi sulle politiche sociali e quindi che bisogna ricostituire il fondo, perché l’anno prossimo sarà ancora difficile per il mercato del lavoro e dobbiamo attrezzarci e avere risorse». (Rossella Lama, Messaggero, 23 ottobre 2012, p. 4, Primo Piano).","Tipo: Prefissazione, Formanti: non-, autosufficiente"
non-autosufficienza,sost,Condizione nella quale vive chi non è in grado di badare a sé stesso.,"[tit.] I temi-chiave / «Il fondo sanitario ha risorse per la non autosufficienza» [testo] Gli obiettivi del ministero in relazione allo stato di non autosufficienza partono dal rapporto governativo che «ha evidenziato come il Fondo sanitario nazionale abbia le risorse sufficienti per garantire la dignità della persona in ogni fase della vita se i Servizi regionali sanno integrare tutte le funzioni sociali, sanitarie e assistenziali secondo modelli di gestione che concentrano la offerta ospedaliera per i bisogni acuti e liberano risorse per lo sviluppo dei servizi territoriali». (Avvenire, 6 agosto 2010, p. 10, Oggi Italia). ** «Così come sono scritte -- spiega l’ex ministro [Giuseppe Fioroni] -- le riduzioni si configurano come tagli lineari. […] Il problema è che in questo decreto non c’è nulla per la non autosufficienza, niente fondi per il sociale e niente per il socio-sanitario. Allora questa è una manovra che mette pesantemente le mani in tasca alle regioni e crea difficoltà ai cittadini e alle fasce più deboli». (Mariantonietta Colimberti, Europa, 7 luglio 2012, p. 2, Primo Piano). ** Nel 2014 […] il fondo per le non autosufficienze è stato finanziato per 275 milioni di euro, destinati a tutte le persone con handicap gravi e non solo ai malati di Sla. (Franco Bechis, Libero, 29 agosto 2014, p. 18).","Tipo: Prefissazione, Formanti: non-, autosufficienza"
non-cultura,sost,"Mancanza di cultura, di ogni stimolo conoscitivo.","Fulminante la risposta di un industriale intervistato da [Gian Mario] Villalta, che per spiegare il proprio successo ha coniato (e impresso su un altorilievo, che tiene alle spalle) un motto: «L'ingegno umano partorì cose stupende / quando aveva fra le mani meno libri e più faccende». Su questi uomini che impiantano il successo sulla non-cultura Villalta costruisce il «complesso dell'impostore». Il complesso dell'impostore spiega il Nord-Est di oggi come il «complesso del bue» spiegava le Tre Venezie di ieri. L'operaio veneto o friulano che andava ai doppi turni e alle verniciature era disposto a pagare dieci quello che valeva cinque: lavorava oltre l'orario, come un bue, e odiava i sindacati. Il complesso dell'impostore è questo: non hai studiato e straguadagni, chi ha studiato guadagna meno di te. Puoi vantartene. Ma il tenore di vita è una cosa, la qualità della vita è un'altra. (Ferdinando Camon, Stampa, 19 settembre 2009, Tuttolibri, p. 2).","Tipo: Prefissazione, Formanti: non-, cultura"
non-democrazia,sost,"La contraddizione, l'antitesi della democrazia, di un sistema politico democratico.","«È un paradosso, ma in questa congiuntura è così. Teniamo conto però che le non democrazie sono pentole a pressione con le valvole otturate e -- lo abbiamo già visto -- al di sotto di un certo tasso di giustizia distributiva finiscono per esplodere. Per converso, le democrazie si stanno rivelando pentole a pressione che hanno perso le valvole, per cui qualunque protesta fuoriesce e produce effetti» [Giuliano Amato intervistato da Alessandro Barbano]. (Messaggero, 10 agosto 2011, p. 3, Primo Piano). ** La battuta di Churchill non dev'essere dunque letta in modo consolatorio, come se raccomandasse: teniamoci in ogni caso la democrazia come effettivamente funziona, anche se funziona male, visto che gli altri sistemi sono comunque peggio. Al contrario, essa va letta soprattutto come un invito a migliorare la qualità della democrazia e a renderla compatibile con un buon governo. Un governo che sappia identificare in modo lungimirante gli ostacoli reali che si frappongono al benessere dei cittadini (e dei loro figli e nipoti) e sappia muoversi con determinazione e continuità per superarli. La scelta non è dunque tra democrazia e non-democrazia, ma tra democrazie di diversa qualità. (Michele Salvati, Corriere della sera, 17 febbraio 2013, p. 32, Idee & opinioni).","Tipo: Prefissazione, Formanti: non-, democrazia"
non-Europa,sost,Gli stati che non fanno parte dell'Unione europea; l'impossibilità o l'incapacità di realizzare compiutamente l'Unione europea.,"vanno registrate con amarezza le parole di alcuni esponenti della coalizione al potere, che hanno ventilato la possibilità di rivolgersi alla Corte di giustizia dell'Ue contro il piano anti-spread di Mario Draghi. Insomma, in Germania c'è il rischio di una «via giudiziaria» alla non-Europa. Una miccia che va spenta rapidamente. (Paolo Lepri, Corriere della sera, 8 settembre 2012, p. 5, Primo Piano).","Tipo: Prefissazione, Formanti: non-, Europa"
non-lavoro,sost,"Il vivere senza lavorare, senza faticare, senza sentire il peso della condizione esistenziale del lavoro; il tempo libero.","Credevate voi che la Cgil, e lo dico con l'amaro in bocca da appartenente a una generazione che reputava il sindacato un motore essenziale dello sviluppo e del progresso economico, si fosse ridotta a rappresentare il non-lavoro e cioè i pensionati e i pensionandi? Ebbene vi sbagliavate alla grande. (Giampiero Mughini, Libero, 11 dicembre 2009, p. 1, Prima pagina). ** Questo primo maggio è una festa mesta. Ma sempre festa è, ed è bene che sia così. Una festa con i panni del lavoro, e con quelli del non-lavoro. Una festa accompagnata dalle lacrime, a volte vere depressioni, dei disoccupati, di chi il lavoro l’ha perso o di chi, giovane, non lo trova. (Luigino Bruni, Avvenire, 1 maggio 2013, p. 1, Prima pagina). ** Da troppi anni ormai il tema del lavoro viene declinato come il tema del non-lavoro. Nelle case, in famiglia, con gli amici si parla di disoccupazione, non di lavoro, e la verità è che ci siamo un po’ tutti abituati a questo. (Matteo Renzi, Europa, 1 maggio 2014, p. 1, Prima pagina).","Tipo: Prefissazione, Formanti: non-, lavoro"
non-leader,sost,"Chi appare poco autorevole, poco dotato di attitudine al comando o al governo; anche chi rappresenta il punto di riferimento di un gruppo o di un movimento, senza averne un'investitura ufficiale.","«Niente tivu, la televisione è uno zombie, non serve a far politica», raccomandava ieri [Beppe] Grillo via Twitter ai suoi «meravigliosi ragazzi». Non è purezza, è una precisa divisione dei compiti. I movimenti locali fanno il lavoro sul terreno, il «non leader» copre il versante mediatico maggiore. (Michele Smargiassi, Repubblica, 9 maggio 2012, p. 9, Le elezioni amministrative).","Tipo: Prestito / Inglese, Formanti: non- Eng (inglese), leader (inglese)"
non-lettore,sost,"Chi non ama leggere, chi non ha la curiosità e l'abitudine alla lettura.","[tit.] Consigli d’autore ai non lettori: così [Italo] Calvino ci aiuta a leggere un libro (Avvenire, 13 ottobre 2007, p. 26, Agorà). ** [tit.] L’identikit del non-lettore / I maschi, laureati, del centro Italia non comprano più libri [testo] [...] veniamo a sapere che nel 2013 in Italia sono stati acquistati 112 milioni di libri, con un calo dell’8% sul 2012. Mentre sono stati letti 153 milioni di libri, comprati ma anche prestati o presi in biblioteca, con un calo, qui, del 2,4%. E allora: l’Italia sta diventando sempre di più un paese di non acquirenti del libro o di non lettori? (Maria Serena Palieri, Unità, 21 marzo 2014, p. 18, Culture). ** Uno slogan dice: «Distillati non riassunti», quindi non condensati come avveniva negli anni Quaranta e Cinquanta con il famigerato Reader's Digest, dove era questa la sorte di romanzi più o meno importanti da offrire ai non-lettori o ai meno abbienti, bensì in parole povere: tagliati. In fondo quando si distilla un alcol se ne ricava l'essenza migliore: ma sarà così anche per le opere letterarie? (Giornale, 5 gennaio 2016, p. 1, Prima pagina).","Tipo: Prefissazione, Formanti: non-, lettore"
nonluogo,sost,"Luogo metafisico, che non esiste nella realtà, privo d'identità, che non presenta caratteristiche diversificanti.","Il centro commerciale è però anche uno spazio per sua natura privo di personalità, spogliato di ogni legame contestuale con i luoghi nei quali viene a sorgere. L’antropologo francese Marc Augè ha coniato per descrivere questo tipo di spazi il neologismo «nonluogo». I nonluoghi, secondo l’autore, servono solamente a rassicurare il viaggiatore di passaggio, smarrito in un paese sconosciuto, che ritrova se stesso nei marchi da acquistare, gli stessi da New York a Mosca, da Città del Capo a Stoccolma. (Adige, 14 ottobre 2009, p. 39, Lavis e Rotaliana). ** Esplorando con lo sguardo dell'antropologo questi nuovi santuari della civiltà di massa, spazi anonimi frequentati da una folla di persone sole, Marc Augé coniava nel 1992 il fortunato neologismo «Nonlieux», «Nonluoghi» nella traduzione italiana (Armando Besio, Repubblica, 3 giugno 2012, Milano, p. XIII). ** In quel non-luogo che è la rete ci si può anche circondare di soggetti che la pensano esattamente come noi, evitando ogni confronto -- spesso costruttivo -- con chi la vede diversamente. Si elimina così il contraddittorio, il dibattito, resta solo il consenso. La ricerca di tale consenso assume poi la forma tirannica del pollice su, del «mi piace». (Luigi Ballerini, Avvenire, 12 febbraio 2014, p. 3, Idee).","Tipo: Prefissazione, Formanti: non-, luogo"
non-nascita,sost,Nascita mancata.,"Pur essendo stato partecipe per molti anni del percorso intellettuale di Aldo Bonomi, ho letto con nuovo interesse il suo ultimo libro, pubblicato da Feltrinelli con il titolo «Sotto la pelle dello Stato». E mi sono trovato a domandarmi il perché di tale nuovo interesse. In fondo so tutto delle convinzioni dell'autore sul valore del territorio, sulle dinamiche dell'egoismo localistico, sull'intreccio fra radicamento nei luoghi e impegno sui flussi globali, sulla centralità del capitalismo personale, figlio del postfordismo, sulla crisi della società di mezzo e dei soggetti collettivi in essa operanti, sulla non-nascita (o sul fallimento) di una neoborghesia nazionale, sul pericoloso scivolamento delle masse verso l'essere moltitudine e conseguentemente del potere verso il populismo. (Giuseppe De Rita, Corriere della sera, 16 dicembre 2010, p. 49, Idee & opinioni).","Tipo: Prefissazione, Formanti: non-, nascita"
non-notizia,sost,"Notizia priva di reali contenuti, che ha scarso valore, non dà informazioni.","L'articolo 54 della Costituzione dice che «i cittadini cui sono affidate funzioni pubbliche hanno il dovere di adempierle con disciplina ed onore». È quel che, giornalisticamente, si direbbe «una non notizia». (Piero Ostellino, Corriere della sera, 31 ottobre 2009, p. 45, Commenti). ** Una volta, prima che tutte le maggiori aziende fossero quotate in borsa e prima di Internet, nelle grandi società quasi si preferiva che non si parlasse di loro sui media. La «non-notizia» era la migliore notizia e per molte aziende avere un’immagine non proprio limpida non era un problema. Semplicemente non gliene importava niente a nessuno. (Antonio Angeli, Tempo, 17 novembre 2010, p. 22, Omnibus Cultura). ** Oggi la Fiom di [Maurizio] Landini, con chi ha aderito alla sua «coalizione sociale», scenderà in piazza contro di lui. Una «non-notizia» perché, se si guarda agli ultimi sabato, «mi pare che manifestazioni contro il governo ce ne siano state moltissime», dice il premier con un riferimento anche alla sinistra Pd. (Serenella Mattera, Sicilia, 28 marzo 2015, p. 5, La Politica).","Tipo: Prefissazione, Formanti: non-, notizia"
non-oil,sost,I prodotti e i servizi che prescindono dal petrolio e dai suoi derivati; a essi relativo.,"Stop ai contratti di esclusiva tra gestori e compagnie, possibilità per i distributori di vendere anche prodotti non-oil, self-service senza limiti fuori dai centri abitati. Passa attraverso queste misure la liberalizzazione della distribuzione dei carburanti prevista dalla bozza del dl liberalizzazioni. (Tempo, 21 gennaio 2012, p. 4, Primo Piano).","Tipo: Prestito / Inglese, Formanti: non- Eng (inglese), oil (inglese)"
nonpartito,sost,Movimento politico privo della struttura e dell'organizzazione di un partito tradizionale.,"Forse proprio la mia lunga esperienza alla guida di un partito vero, dove l’esercizio della leadership e la gerarchia hanno sempre fatto i conti con il pluralismo e la competizione interni, mi ha reso più refrattario ad accettare il partito non-partito che è diventato il Popolo della libertà. (Gianfranco Fini, Corriere della sera, 19 ottobre 2010, p. 14, Primo Piano). ** Il futuro del berlusconismo è un ritorno al passato del Pci. Chi avrebbe mai immaginato, dopo diciassette anni di nuovismo e di antibolscevismo, che un «segretario politico» sarebbe stato messo a capo del partito non partito del Cavaliere? (Mario Ajello, Messaggero, 2 giugno 2011, p. 8, Primo Piano). ** Il M5S. Difficile da definire, dal punto di vista del «modello di partito». Perché è un non-partito che ruota intorno a Beppe Grillo. Inventore e detentore del marchio. Una «rete» di esperienze e liste locali, che corre sulla «rete». È un soggetto politico contro i partiti. Per la «forma» che ha assunto. E per i contenuti del suo messaggio. Il M5S, oggi, è stimato oltre il 18%. Secondo alcuni, il 20%. (Ilvo Diamanti, Repubblica, 22 ottobre 2012, p. 1, Prima pagina). ** Solo così ci si accorge che l’unica menzione partitica (in un contesto in cui tutti preferiscono parlare di politiche piuttosto che di politica) riguarda proprio il non-partito dei 5 stelle. E si trova nel programma di [Virginia] Raggi, nel quale -- come in quello di Corrado: non sarà certo un caso -- l’accento si sposta dalla città ai cittadini; (Giuseppe Antonelli, Corriere della sera, 31 maggio 2016, p. 1, Prima pagina).","Tipo: Prefissazione, Formanti: non-, partito"
non-politica,sost,"Indifferenza, fastidio o avversione per la politica; mancanza di efficacia e incisività della politica.","E alle forze politiche -- per tornare a ciò cui ho accennato all’inizio dell’articolo -- si impone la questione: è possibile lasciare sfide così impegnative, così seriamente politiche, alle stravaganze e alla demagogia della cosiddetta non-politica o antipolitica? (Pierluigi Castagnetti, Europa, 22 maggio 2012, p. 1, Prima pagina). ** Quel che importa notare è che qui c'è un punto di diversità assoluta rispetto a quella che per decenni, viceversa, è stata la vita concreta (e aggiungo l'ideale di impegno civile) degli uomini e delle donne che si sono riconosciuti nella Sinistra. Alla quale peraltro non risulta che fino a ieri né l'uno né l'altra abbiano mai detto di appartenere. Si può allora forse dire che l'elezione di Grasso e di Boldrini segni non tanto una vittoria dell'antipolitica quanto piuttosto, in senso proprio, della non politica. (Ernesto Galli Della Loggia, Corriere della sera, 17 marzo 2013, p. 1, Prima pagina).","Tipo: Prefissazione, Formanti: non-, politica"
non-politico,sost,"Personalità politica che non si è formata attraverso la militanza partitica, della quale non riconosce la necessità per amministrare la cosa pubblica.","Meno opportuno fu far nascere un governo solo tecnico e non anche tecnico-politico, come anche questo giornale provò a suggerire, prevedendo le difficoltà a cui un governo formalmente e sostanzialmente non-politico sarebbe andato incontro nel rapporto con il Parlamento e nell'interpretare la essenziale relazione con le parti sociali. (Marco Tarquinio, Avvenire, 31 ottobre 2012, p. 39). ** Se oggi qualcuno proponesse di affidare il mandato a un non-politico, si scatenerebbe l'iradiddio, tutti farebbero un fuoco di sbarramento perché ripetono che il governo dev'essere politico e basta... ed è su questi diktat che ogni chance si è impantanata. (Marzio Breda, Corriere della sera, 2 aprile 2013, p. 2, Primo Piano). ** Questo malcontento si tradurrà in voti per [Donald J.] Trump? «Di certo aiuta un non-politico come Trump più di una politica come Hillary Clinton, che faceva parte dell’amministrazione Obama. La maggioranza degli americani si sente insicura a livello personale ed economico» [John McLaughlin intervistato da Elena Molinari]. (Avvenire, 21 luglio 2016, p. 16, Mondo).","Tipo: Prefissazione, Formanti: non-, politico"
non-problema,sost,Questione che non costituisce un problema.,"Se vincerà il centrodestra probabilmente si continuerà nella strada del potenziamento delle forze dell’ordine chiaramente a pattugliare il territorio. E se vincesse la sinistra? Continueranno a dire che il problema sicurezza è un «non problema»? (Padania, 8 marzo 2006, p. 8, Politica).","Tipo: Prefissazione, Formanti: non-, problema"
non-scelta,sost,"Scelta mancata, non compiuta; opzione casuale, non derivante da un'opportuna valutazione.","Mistero affascinante e tremendo della libertà! Affascinante per il potere e la sua attrattiva. Tremendo per la doverosità e la responsabilità: l’uomo deve scegliere, non può non scegliere, anche la non-scelta infatti è una scelta; e delle scelte egli risponde. Ciò che faceva dire a Jean Paul Sartre: siamo «condannati alla libertà». A san Paolo invece: siamo «chiamati alla libertà». Condanna se la libertà è auto-centrica e irrelata. Vocazione se schiusa a un disegno che dice provenienza e destinazione. (Mauro Cozzoli, Avvenire, 5 agosto 2013, p. 2, Seconda pagina).","Tipo: Prefissazione, Formanti: non-, scelta"
non-voto,sost,Mancata votazione; mancato esercizio del diritto di voto.,"Il voto (tristemente scarso) per i ballottaggi in Province e Comuni e il non-voto (imponente) per la consultazione referendaria sulla legge elettorale ribadiscono […] che la netta prevalenza nei rispettivi campi di Pdl e Pd non sta poriettando l'Italia verso il bipartitismo. (Marco Tarquinio, Avvenire, 23 giugno 2009, p. 1, Prima pagina). ** La colpisce la maggioranza assoluta di non voto? «Mi sembra più interessante delle clientele. Quello di oggi è un voto in libera uscita. E chi non ha voce, o non vuole più averla, si affida al non voto» [Roberto Andò intervistato da Giuseppe Di Piazza]. (Corriere della sera, 30 ottobre 2012, p. 13, Primo Piano). ** Ci rallegriamo che da noi abbia votato il 75% degli elettori (meno che in Belgio ma più che in Germania), ma non guardiamo negli occhi la distribuzione del non-voto. Non hanno votato 11.633.613 cittadini (dati Camera), ma ad essi va aggiunto chi ha votato scheda bianca o nulla (1.267.826 cittadini).  (Salvatore Settis, Repubblica, 8 aprile 2013, p. 37, Lettere, commenti & idee). ** Nell'immediato c'è un obiettivo molto concreto da perseguire: entrare nel territorio inesplorato del «non-voto» e tentare di intercettare il bacino degli scontenti, «i dimenticati», coloro che rifiutano di credere nella politica, pur essendo in larga parte appartenenti all'area di centrodestra. Una «crociata per la democrazia» che per [Silvio] Berlusconi deve essere compiuta mettendo in campo qualcosa di davvero diverso. (Fabrizio de Feo, Giornale, 18 luglio 2015, p. 5, Interni).","Tipo: Prefissazione, Formanti: non-, voto"
nopartisan,agg,"Che concerne l'interesse collettivo, non considerando gli schieramenti e le parti politiche.","Promuovere questa capacità di associarsi anche tra i giovani è, d’altra parte, una delle strade intraprese dai ragazzi italiani più impegnati nel cambiamento. Ne è un esempio Rena, Rete per l’eccellenza nazionale, gruppo indipendente e no-partisan nato con l’obiettivo di rendere l’Italia «un Paese aperto, responsabile, trasparente ed equilibrato». (Alessia Rastelli, Corriere della sera, 15 gennaio 2011, p. 37, Tempi liberi).","Tipo: Prestito / Inglese, Formanti: no ENG (inglese), partisan (inglese)"
no-Ponte,sost,Chi o che è contrario alla costruzione del Ponte sullo Stretto di Messina.,"Nella migliore delle ipotesi, accusano i «no-ponte» schierati con Anna Giordano e il Wwf, sarà «una cattedrale nel deserto in mezzo a due Regioni con le infrastrutture disastrate, favorendo solo la mafia». (Sergio Rizzo e Gian Antonio Stella, Corriere della sera, 23 ottobre 2010, p. 14, Primo Piano). ** Intanto la Commissione ponte del Comune di Messina incontra i vertici della Stretto Spa: senza la firma del Comune, infatti, dell'accordo di programma quadro, le procedure non potranno avanzare. E la voce della nuova finanziaria che riduce al 2 per cento la spesa massima per le opere compensative infuoca gli animi anche dei pro-ponte, che da tempo vanno sventolando le grandi opere connesse che daranno nuovo respiro alla città. Hanno chiesto 250 milioni di euro, solo per la sponda siciliana, ma il tetto massimo prevede 150 milioni. Dell'incontro di venerdì 23, dal Comune sono tutti soddisfatti: «È stato un incontro importante». Ma la Rete No ponte sintetizza così il risultato dell'incontro: «Niente di niente, di niente». (Manuela Modica, Repubblica, 27 settembre 2011, Palermo, p. II). ** [tit.] [Renato] Accorinti, il «No Ponte» conquista Messina / «Prima mi cacciavano…» (Sicilia, 25 giugno 2013, p. 5).","Tipo: Prefissazione, Formanti: no-, ponte"
nordestino,sost,Abitante del Nord-Est italiano; relativo al Nord-Est.,"Il Nord Est incita a raccontare alcune di quelle innumerevoli vicende umane che si svelano con la cantilena del dialetto. Amore e disperazione non sono categorie economiche, eppure saldano storie private con il pionierismo di un'azienda che nasce, come se i nordestini (neologismo inventato da quel maestro di giornalismo che fu Giorgio Lago) non avessero avuto altra strada se non l'impresa, quasi carne della loro carne. (M. Mau., Sole 24 Ore, 17 luglio 2007, p. 13, Commenti e Inchieste). ** Qual è il livello di fiducia dei nordestini verso il Papa? L’Osservatorio sul Nord Est, curato da Demos per «Il Gazzettino», oggi si occupa del livello di consenso di cui gode il Pontefice presso la popolazione dell’area. Nell’ultima rilevazione, i nordestini che hanno dichiarato di provare molta fiducia verso il Vescovo di Roma sono il 22%. A questi, possiamo affiancare il 34% che ne mostra abbastanza: complessivamente, quindi, Joseph Ratzinger può contare sul gradimento del 56% dei nordestini. (Natascia Porcellato, Gazzettino, 10 luglio 2012, p. 14, Osservatorio). ** È dunque il bilinguismo la metafora dell’inevitabile declino nordestino? Fortunatamente no, le cose che si muovono in terra veneta sono tante e molte vanno nella direzione di richiedere maggiore apertura. (Dario Di Vico, Corriere della sera, 8 dicembre 2016, p. 1, Prima pagina).","Tipo: Suffissazione / Denominale, Formanti: Nordest, -ino 2 [Appartenente a, relativo a]"
notabilare,agg,"Relativo ai notabili, a chi occupa una posizione particolarmente in vista; oligarchico.","Di certo la giunta non è piaciuta all'opposizione. Enzo De Luca avverte che «il segno politico di questa giunta è dato dalla scelta del vice presidente. Con Giuseppe De Mita si conferma clamorosamente l'ipoteca di vecchie realtà notabilari. Siamo alla preistoria della politica. Ci resta da capire se la presenza di un generale della Finanza sia dettata dalla preoccupazione per il bilancio o dalla necessità di vigilanza all' interno della giunta». (Roberto Fuccillo, Repubblica, 17 maggio 2010, Napoli, p. II). ** Il solo vero modo che nel suo intimo il popolo di destra concepisce per impegnarsi con la politica è, nel caso migliore, la cooptazione: essere invitati da chi può, a sedere in Parlamento o ad assumere questo o quell’incarico. Insomma, la politica come riconoscimento di tipo sostanzialmente notabilare, come onorificenza sociale. Con l’ovvio risultato, naturalmente, che così poi non si conta nulla, e anche per ciò non si riesce a combinare nulla. (Ernesto Galli Della Loggia, Corriere della sera, 24 aprile 2014, p. 1, Prima pagina).","Tipo: Suffissazione / Denominale, Formanti: notabile, -are 2 [Suffisso per la formazione di aggettivi denominali che indicano relazione]"
NoTav,sost,Chi o che è contrario alla realizzazione dei progetti di linee ferroviarie ad alta velocità.,"L'unica nota pittoresca è stato il pacifico «blitz» di un gruppetto di studenti universitari No-Tav, subito bacchettati dalla platea, accompagnati fuori dalla sala e identificati dalle forze dell'ordine. (Alessandro Mondo, Stampa, 25 gennaio 2010, p. 19). ** [tit.] No Tav, [Giorgio] Napolitano tace in Piemonte [testo] [...] tutta l’attenzione (e la preoccupazione delle forze dell’ordine) era per le possibili proteste del popolo no-Tav. Una preoccupazione rivelatasi eccessiva. Nessun incidente, nessuna manifestazione. Le parole del presidente della Repubblica, pronunciate da Roma alla vigilia del viaggio, facevano temere una reazione da parte degli «irriducibili» valligiani. Napolitano ha annunciato che non intendeva nè poteva incontrare gli «amministratori» no-Tav che gli avevano chiesto un confronto. (Adige, 7 marzo 2012, p. 4, Attualità). ** Nello scorso febbraio il neodeputato Giorgio Airaudo, ex numero due della Fiom, fu il regista della «nazionalizzazione» del marchio Tav. Portare la Valle nelle piazze d'Italia, era il progetto. Ma il profilo del militante Fiom non corrispondeva in pieno a quello del No Tav, che chiede adesione totale, senza distinguo. La crisi di rigetto fu evidente. Beppe Grillo è riuscito laddove altri hanno fallito. (Marco Imarisio, Corriere della sera, 23 marzo 2013, p. 11, Primo Piano). ** [tit.] No Tav, caos in Tribunale / incidenti e insulti a un pm [testo] Caos in tribunale, tensioni in Valle di Susa: i No Tav continuano la lotta al supertreno ad alta velocità e contro quella che chiamano la «repressione» e la «criminalizzazione» del movimento. (Mauro Barletta, Sicilia, 1 marzo 2014, p. 9, I Fatti). ** Il treno ad alta velocità tra San Francisco e Los Angeles si farà. Dopo una battaglia serrata tra lo Stato della California e i «no Tav» locali, ieri sono partiti i lavori per il «bullet train», il primo treno superveloce Usa, che coprirà la distanza tra le due città (oltre 600 km) in meno di tre ore a partire dal 2029. (Giornale, 7 gennaio 2015, p. 20, Economia).","Tipo: Prefissazione, Formanti: no-, Tav"
no tax area,loc nom,Fascia esente dalla tassazione sul reddito delle persone fisiche.,"La piattaforma del neo ministro [Corrado Passera] si allarga anche ad altri temi. Dagli interventi sui consumi. Che si possono incrementare sia riducendo la prima aliquota fiscale dal 23 al 20% che innalzando la no tax area da 8 mila a 11 mila euro. Oppure mettendo in busta paga 3 punti percentuali di Tfr. A quelli per snellire la macchina burocratica. (Messaggero, 18 novembre 2011, p. 9, Primo Piano). ** L’intervento necessario può fondarsi su due pilastri: un sussidio universale mensile per ogni figlio [...], e un sistema fiscale rivisto in virtù del «Fattore famiglia» proposto dal Forum, cioè non tagliando le aliquote per premiare il ceto medio in modo indiscriminato, ma ampliando la «no tax area» in virtù del numero dei carichi familiari. (Massimo Calvi, Avvenire, 21 maggio 2016, p. 1, Prima pagina).","Tipo: Prestito / Inglese, Formanti: no ENG (inglese), tax (inglese), area ENG (inglese)"
notte bianca,loc nom,"Notte cittadina, da vivere a piedi o utilizzando i mezzi pubblici, durante la quale la città illuminata mostra un volto inedito nei suoi spazi storici e nelle periferie, grazie all'apertura notturna dei musei, dei teatri, dei cinema, dei negozi e dei locali, in un contesto di festa e di curiosità culturali.","A Napoli, la notte bianca ospitata dal Teatro San Carlo, con la danza di Roberto Bolle, ha fatto il tutto esaurito. A Milano, migliaia di cittadini hanno voluto assistere in mattinata, a piazza del Duomo, alla cerimonia dell’alzabandiera che ha dato il via alle celebrazioni. (Mario Ajello, Messaggero, 18 marzo 2011, p. 11, Primo Piano). ** L’idea è venuta a Cristina Maltese, presidente del municipio, subito accolta dall’associazione Commercianti di via Jenner: far diventare il giorno dei saldi una notte bianca con negozi aperti fino a tardi per fare shopping, certo, come pretesto per girare per le strade e riflettere sulla violenza contro le donne, grazie a Solidea, la cui presidente Maria Grazia Passuello terrà anche uno degli interventi, dopo quello di Cristina Maltese. (Rory Cappelli, Repubblica, 4 luglio 2015, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: notte, bianco"
novitismo,sost,"(Spreg.) La ricerca esasperata della novità, di tutto ciò che è nuovo.","Il ministro degli Affari Esteri Massimo D’Alema ha presentato il «Rapporto 2020. Le scelte di politica estera». Si tratta del primo documento del genere mai realizzato nel nostro Paese, sulla scia delle esperienze più o meno recenti o consolidate di Gran Bretagna, Francia e Stati Uniti. [...] Si tratta di un Rapporto orientato a dare respiro alle scelte della politica estera italiana, sottraendole sia dalla monotona ripetitività dei dogmi validi per il tranquillo passato […], sia al «novitismo» e alla furia della polemica  politica quotidiana. (Vittorio Parsi, Avvenire, 30 marzo 2008, p. 2, Seconda Pagina). ** Perché siamo arrivati, o scesi, a tanto? Quasi tutti puntano il dito sullo sfascio della scuola, a tutti i livelli. Perché è la scuola che dovrebbe «alfabetizzare». Sì, ma chi ha sfasciato la scuola? Alla fonte, e più di ogni altro, sono stati i pedagogisti, il «novitismo pedagogico», i diseducatori degli educatori. (Giovanni Sartori, Corriere della sera, 22 marzo 2010, p. 1, Prima pagina).","Tipo: Suffissazione / Denominale, Formanti: novità, -ismo"
no-war,sost,Chi o che è contrario alla guerra.,"Non c'è mai stata una grande manifestazione dei «no-war» contro il genocidio condotto dal Sudan nel Darfur, né per salvare qualche ceceno dalla repressione russa. (Renato Brunetta, Libero, 10 giugno 2007, p. 1, Prima pagina). ** La mozione della maggioranza imposta dai lumbàrd, e che impegna il governo a fissare un termine con la Nato e gli alleati per uscire dalla missione libica,  è stata approvata con 309 sì e 294 contrari. Ma sono passate anche quelle di Pd-Radicali e del Terzo Polo (con l'astensione del Pdl), bocciata solo quella «no war» di [Antonio] Di Pietro. (Giovanna Casadio, Repubblica, 5 maggio 2011, p. 18, Politica).","Tipo: Prestito / Inglese, Formanti: no ENG (inglese), war (inglese)"
Nta,sost,Sigla di Nuclei territoriali antimperialisti.,"Nulla in queste ore viene sottovalutato, ogni riferimento e minaccia vengono misurati con la massima attenzione, senza però dimenticare come negli anni scorsi l'allerta fu provocato dai volantini siglati dai sedicenti Nta -- Nuclei territoriali antimperialisti -- e poi si scoprì che quei fogli erano stati scritti e veicolati da un'unica persona che nulla aveva a che fare con le organizzazioni eversive. (Fiorenza Sarzanini, Corriere della sera, 18 novembre 2009, p. 25, Cronache).","Tipo: Sigla, Formanti: nucleo, territoriale, antimperialista"
nucleare pulito,loc nom,Energia nucleare relativamente meno inquinante per l'ambiente.,"Al Politecnico di Torino nasce la tecnologia del nucleare pulito, proveniente da minerali comuni, senza alcuna traccia di radioattività. Per il momento siamo alla primissima fase sperimentale, ma Fabio Cardone del Cnr di Roma, presente ieri alla dimostrazione pratica nei laboratori di corso Duca degli Abruzzi e tra i massimi esperti italiani in materia, avendo sperimentato il procedimento sui liquidi, dice: «Abbiamo aperto il vaso di Pandora. Se questa tecnologia sarà sviluppata e darà i risultati che prevediamo dovremo riformulare la fisica che oggi conosciamo». (Andrea Ciattaglia, Stampa, 15 aprile 2011, p. 77, Cronaca di Torino).","Tipo: Composizione / Nome+aggettivo, Formanti: nucleare 2 [Relativo al nucleo dell'atomo], pulito"
number portability,loc nom,"Trasportabilità del numero telefonico, possibilità offerta ai clienti dei gestori di telefonia mobile di passare a un altro gestore del servizio conservando il proprio numero telefonico.","«Un punto che trova però l'immediata e completa adesione di tutti -- spiega Luigi Gubitosi, amministratore delegato di Wind, che nel mobile in Italia ha ormai raggiunto i 15,7 milioni di utenti, con una quota di mercato tra il 18 e il 20% è riassumile nello slogan ""number portability in un solo giorno""». (Stefano Carli, Repubblica, 18 febbraio 2008, Affari & Finanza, p. 6).","Tipo: Prestito / Inglese, Formanti: number (inglese), portability (inglese)"
nuoro,sost,"Il compagno di vita di un figlio omosessuale, per i genitori di quest'ultimo.","Quello che più inorgoglisce e lascia favorevolmente stupiti è il comportamento dei genitori dei ragazzi che fanno coming out: dai familiari siciliani ci si aspetterebbe una messa alla porta, perché si è infangato il buon nome della famiglia, ed invece le mamme siciliane si prodigano ad insegnare al «nuoro» a cucinare la caponata proprio come piace al loro bambino. (Laura Limoli, Sicilia, 3 luglio 2012, p. 15, Arti & Mestieri).","Tipo: Suffissazione / Denominale, Formanti: nuora, -o"
nutraceutico,sost,"Sostanza nutritiva arrichita da principi attivi, di origine perlopiù vegetale; ad essa relativo.","Somiglieranno alle classiche merendine, al gusto di fragola, limone o al cacao, ma senza essere ipercalorici o nocivi alla salute. Al contrario, i nutra-snacks conterranno quantità controllate di nutraceutici, utili per il nostro benessere. (Unità, 30 aprile 2007, p. 25, Scienza & Ambiente). ** Il settore dei nutraceutici (come vengono chiamate le sostanze isolate da un alimento ed utilizzate in forma dosata) intanto è in movimento. I pionieri sono gli israeliani, produttori di un ketchup e di pastiglie a base di licopene estratto da pomodoro e pompelmo rosa mescolati. Fiutando l'affare, alcune aziende in Europa (nate anche come spin-off di università prestigiose) hanno brevettato e stanno per lanciare sul mercato nuovi prodotti. La situazione è confusa. In Italia non esiste una normativa sui nutraceutici, né l'Unione Europea ha ancora legiferato in modo chiaro. (Ruggiero Corcella, Corriere della sera, 3 maggio 2009, p. 53). ** «Molti dati sperimentali ipotizzano un possibile effetto preventivo sul cancro da parte di vari estratti dell'uva e la recente scoperta del genoma della vite ha messo in evidenza i geni responsabili della sintesi di questi composti (resveratrolo e altri polifenoli) con attività positive sulla salute, ponendo così in evidenza l'ipotesi di un futuro sviluppo di strategie nutraceutiche salutistiche» [Attilio Giacosa intervistato da R. Fio.]. (Stampa, 25 novembre 2011, p. 48). ** I topi sono stati suddivisi in due gruppi: a uno veniva inserito nella dieta ricca di grassi pane addizionato con i nutraceutici, sostanze che hanno una funzione benefica sulla salute, mentre all'altro veniva aggiunta la stessa quantità di pane senza i nutraceutici. Nei primi il colesterolo è stato abbattuto del 25%. (Unità, 17 ottobre 2012, p. 26, Toscana). ** L’industria alimentare prova ogni giorno ad andare incontro ai consumatori, diversificando i propri prodotti in base alle esigenze di ognuno. Da alcuni anni esistono alimenti «migliorati» e tecnologicamente avanzati, creati per migliorare la salute dell’individuo, come i nutraceutici o alimenti funzionali. Anche se tutti ne parlano, pochi li conoscono con precisione, e quindi nel dubbio cresce la diffidenza generale. (F[rancesca] Ce[ccarelli], Giornale d'Italia, 11 giugno 2013, p. 10, Salute). ** gli alimenti funzionali e nutraceutici rappresentano una concreta opportunità di espansione per le spese operanti nel settore degli alimenti e delle bevande e rappresentano, quindi, interessanti occasioni di investimento. (Quotidiano di Foggia, 21 marzo 2014, p. 11). ** «E' un dato di fatto che i prodotti fitoterapici e galenici, ma anche quelli cosmetici, nutraceutici e botanici siano tra i più venduti» [Ylenia Zambito riportata da Francesca Bianchi]. (Nazione, 9 ottobre 2015, p. 30). ** le quantità necessarie per ottenere gli effetti benefici sono molto più consistenti di quanto si possano trovare direttamente nei cibi. Così i nutraceutici vengono estratti, sintetizzati e utilizzati per gli integratori alimentari, oppure addizionati negli alimenti. (Alessandra Iannello, Messaggero, 3 maggio 2017, p. 24, Salute e benessere).","Tipo: Parola macedonia, Formanti: nutrizionale, farmaceutico"
nutricosmetica,sost,"La cura della bellezza e dell’elasticità della pelle, mediante l’assunzione di integratori alimentari.","Non solo succhi detox o acqua vitaminizzata, che inondano i supermercati, divenuti negli Stati Uniti un’autentica religione. In Spagna la bellezza è sempre più da bere, per chi vuole combattere l’invecchiamento e mostrare una pelle luminosa e salutare, riflesso di un benessere che viene da dentro. L’ultima tendenza della nutri-cosmetica, che va letteralmente a ruba, sono le prime bibite arricchite con bioattivi, antiossidanti e molecole, che rigenerano e rafforzano lo splendore della pelle, mentre la proteggono. (Paola Del Vecchio, Messaggero, 11 ottobre 2014, p. 25, Macro).","Tipo: Parola macedonia, Formanti: nutrizionale, cosmetica"
nutrigenomica,sost,"Settore che studia le relazioni tra il cibo e la struttura del Dna individuale, formulando modelli di alimentazione personalizzati.","Il principio della nutrigenomica, cioè la possibilità di modificare l’attività dei geni, compresi quelli cancerogeni, con l’alimentazione, si sta facendo largo. Una prospettiva spalancata dalle scoperte sul Dna. (Margherita De Bac, Corriere della sera, 14 luglio 2011, p. 29, Cronache). ** Nutrigenomica e cibi protettivi. Prima regola: a tavola non si invecchia. Doppio messaggio: il cibo giusto mantiene giovani le cellule, il pasto deve avere tempi lenti. Non per il numero di portate, ma per una masticazione lenta e meditativa. (Mario Pappagallo, Corriere della sera, 19 marzo 2013, p. 26, Cronache).","Tipo: Adattamento, Formanti: nutrigenomics (inglese)"
Obamania,sost,"Entusiasmo diffuso a sostegno di Barack Obama, 44° Presidente degli Stati Uniti d'America dal 2008.","«Inetto», «incompetente», «esitante», «distratto», «indifferente», «confuso», «distaccato», «assente», sono alcuni degli aggettivi che l'antologia delle critiche oggi offre. [...] I columnist del già fedelissimo «New York Times», Thomas Friedman, Frank Rich e Maureen Dowd, lo stratega James Carville, la «ghost writer» di [Ronald] Reagan sedotta «dall'Obamania», Peggy Noonan e già pentita, attaccano con tutto il coro festante dei nostalgici di George W. [Bush] che si sentono vendicati dalla cronaca, se non ancora dalla storia. (Vittorio Zucconi, Repubblica, 31 maggio 2010, p. 1, Prima pagina). ** Lui ancora non è arrivato, ma qui è già Obama-mania. Viene già considerato un giallorosso il presidente yankee. L’ambasciata di via Veneto ha postato infatti su Twitter un fotomontaggio. Un fotomontaggio in cui Obama è spiritosamente ritratto insieme a Francesco Totti. (Mario Ajello, Messaggero, 25 marzo 2014, p. 1, Prima pagina).","Tipo: Confissazione / Suffissoide, Formanti: Obama (Barack), -mania"
obamiano,sost,Seguace e sostenitore di Barack Obama; di Barack Obama.,"Obama si gioca la credibilità personale. La sua opposizione alla guerra in Iraq fu cruciale per garantirgli le simpatie della base liberal del suo partito, e vincere le primarie democratiche contro Hillary Clinton nel 2008. Da allora Obama ha già procurato molte delusioni all'ala pacifista: ha deciso l'escalation militare in Afghanistan; si è rimangiato la promessa di chiudere Guantanamo a breve termine. Se dovesse far marcia indietro anche sull'impegno di ritirare le truppe dall'Iraq sarebbe un colpo duro. Forse una ragione in più per spingere una parte degli «obamiani» della prima ora a starsene a casa, anziché votare democratico a novembre. (Federico Rampini, Repubblica, 5 marzo 2010, p. 17, Politica estera). ** Ieri Obama ha incontrato il premier israeliano, Benjamin Netanyahu, il quale poi ha fatto il suo intervento all’Aipac. La riservatezza dell’incontro sottolinea la doppia velocità della politica obamiana, fatta di empatia a microfoni accesi e franchi colloqui con un partner con il quale non ha mai trovato sintonia. (Foglio, 6 marzo 2012, p. 1, Prima pagina). ** Ad Obama interessa poco o nulla del taglio delle province italiane, ma rappresenta pur sempre un successo per il presidente del Consiglio che, in maniera molto obamiama, ha promesso una riforma al mese. «Le faremo, stiamo rispettando i tempi». (Marco Conti, Messaggero, 27 marzo 2014, p. 7, Primo Piano). ** Panico tra le file obamiane già sotto attacco per la fallimentare politica nel medio oriente surclassata da quella muscolare della Russia di [Vladimir] Putin. Obama si era molto compromesso con le primavere arabe e sostenendo i Fratelli musulmani in Egitto e il mondo islamico in generale. E ora vede crescere un candidato che ha la pelle del suo stesso colore, che chiede uno sbarramento contro la sharia e chiama gli afroamericani a destra. (Paolo Guzzanti, Giornale, 9 ottobre 2015, p. 1, Prima pagina).","Tipo: Suffissazione / Denominale, Formanti: Obama (Barack), -(i)ano"
occhettiano,sost,"Seguace e sostenitore della linea politica di Achille Occhetto, già segretario del Partito comunista italiano e fondatore del Partito democratico della sinistra, il 3 febbraio 1991; relativo a Achille Occhetto.","Così si spiega forse la lunga stagione della regressione infantile patita dalla sinistra italiana in questi anni, tra morettismo e cofferatismo, con la riscoperta della retorica occhettiana del nuovo che avanza, il riformismo che si coniuga con la radicalità e la radicalità che si congiunge con il riformismo, i valori e le carovane, fino alle recenti disquisizioni sulla fusione fredda che dovrebbe essere calda e l’acqua calda che dovrebbe essere fredda. (Francesco Cundari, Foglio, 9 aprile 2007, Inserto, p. I). ** Rifondazione lascia la maggioranza, Verdi e occhettiani sono lì lì, Sinistra democratica aspetta al varco. La coalizione che tre anni fa sostenne l'elezione di Sergio Cofferati a sindaco di Bologna non esiste più. (Corriere della sera, 4 ottobre 2007, p. 15, Politica). ** Perde Pier Luigi Bersani, che alla guida di una coalizione imperniata sull’asse con Nichi Vendola (che ricordava, per diversi aspetti, quella occhettiana del 1994) manca nettamente l’occasione storica della conquista diretta di Palazzo Chigi, nonostante oggi rappresenti la minoranza politica (il 29-31%) un po’ più forte del Paese e controlli la maggioranza della Camera dei deputati. (Marco Tarquinio, Avvenire, 26 febbraio 2013, p. 1, Prima pagina).","Tipo: Suffissazione / Denominale, Formanti: Occhetto (Achille), -(i)ano"
occhio elettronico,loc nom,"Occhio artificiale; per estensione, telecamera di sorveglianza, con particolare riferimento al controllo degli autoveicoli che transitano nelle zone urbane a traffico limitato, alla custodia di aree adibite al parcheggio di autoveicoli e simili.","L’arrivo degli occhi elettronici a Testaccio servirà anche liberare i vigili urbani del I gruppo da un compito gravoso e anche costoso per le casse dell’amministrazione, in quanto svolto interamente in regime di straordinario. (Fa[bio] Ro[ssi], Messaggero, 24 agosto 2011, p. 32, Cronaca di Roma). ** [tit.] Gli occhi elettronici dei Global Hawk Usa alla caccia dei terroristi [testo] Ogni centimetro quadrato della Libia è scandagliato dagli occhi elettronici dei Global Hawk. Questi aerei senza pilota, cosiddetti droni, sono i più potenti strumenti di sorveglianza del mondo. Partono dalla base militare di Sigonella, in Sicilia. (Marco Nese, Corriere della sera, 14 settembre 2012, p. 2, Primo Piano). ** Anche su questo binario viaggia la tolleranza zero verso chi abbandona i rifiuti alla Spezia. Pronto a essere colpito dall’occhio elettronico delle foto trappole salite da cinque a dieci unità con il nuovo contingente appena giunto nella caserma della Polizia Municipale di via Lamarmora. Telecamere di colore mimetico. (Marco Toracca, Secolo XIX, 13 agosto 2014, p. 15, La Spezia).","Tipo: Calco lessicale / Nome+aggettivo, Formanti: occhio, elettronico"
occidentalite,sost,(Spreg.) Il male d'Occidente.,"«L’11 settembre ci mostra che in realtà non solo questo processo di occidentalizzazione del mondo non ha un effetto pacificatore, ma che al contrario, contro l’Occidente, una parte del mondo si arma, si mobilita. Contro l’occidentalite, come fu chiamata in un saggio: l’Occidente come malattia» [Massimo D'Alema intervistato da Francesco Cundari]. (Unità, 4 settembre 2011, Speciale 11 settembre, p. II).","Tipo: Suffissazione / Deaggettivale, Formanti: occidentale, -ite"
ogmfree,loc agg,Non manipolato geneticamente; privo di organismi geneticamente modificati.,"È vero che l'Europa con i suoi paesi Ogm free ha raddoppiato l'uso di insetticidi nel decennio 2002-2012 passando da una spesa di 6 miliardi di dollari a 12, quando gli Stati Uniti - che coltivano Ogm - sono rimasti fermi a 9 miliardi di dollari? (Elena Cattaneo, Sole 24 Ore, 19 luglio 2014, p. 1, Prima pagina).","Tipo: Prestito / Inglese, Formanti: Ogm, free (inglese)"
Olaf,sost,"Acronimo del fr. Office européen de lutte anti-fraude, Ufficio europeo per la lotta antifrode.","«La crisi economica non è soltanto un problema di strumenti economici e finanziari, ma anche di legalità: per risolverla -- ci ha ricordato Giovanni Kessler, direttore dell'Olaf, l'Organismo europeo antifrodi -- bisogna dotarsi di un'adeguata strategia anticorruzione e l'Italia non può pensare di andare avanti con norme che risalgono agli anni Trenta». (Donatella Stasio, Sole 24 Ore, 25 settembre 2012, p. 1, Prima pagina). ** Non pensiamoci nemmeno, per ora, all'ipotesi di revoca dei fondi; né allo spettro, ancor più lontano, che la Corte dei conti possa rivolgersi all'Olaf, l'Ufficio europeo anti-frode. Meglio utilizzare tempo ed energie per lavare i nostri panni sporchi in famiglia. (Mario Barresi, Sicilia, 20 settembre 2014, p. 6, I Fatti). ** Già sostituto procuratore in inchieste di mafia, dal 2011 il magistrato Giovanni Kessler è direttore generale dell’Olaf, l’ufficio anti-frode dell’Unione europea. La sua esperienza nel contrasto al crimine transnazionale lo ha convinto della necessità di centralizzare alcuni tipi d’indagine a livello europeo, a partire da quelle sul jihadismo. (Vincenzo R. Spagnolo, Avvenire, 26 marzo 2016, p. 11, Primo piano).","Tipo: Acronimo, Formanti: Olaf (francese)"
old economy,loc nom,"L'economia tradizionale, industriale, estranea ai principi e ai mercati della new economy (v.).","Il web è uno dei settori più battuti, dove i nativi digitali hanno una marcia in più e molte carte da giocarsi. Ma non mancano anche soluzioni creative legate alla «old economy». Una provvidenziale spinta iniziale arriva dai fondi per l'imprenditoria giovanile. (Luca De Vito, Repubblica, 19 aprile 2013, Milano, p. I). ** a placare le nostre ansie c’è però un altro libro, molto citato e poco letto: «La nuova geografia del lavoro» di Enrico Moretti, professore di Berkeley. Secondo Moretti il digitale ravviva il panorama professionale, in quanto ogni nuovo posto di lavoro creato in quest’ambito ravviva 5 posti di lavoro della old economy. (Massimo Sideri, Corriere della sera, 29 gennaio 2014, p. 21, Cronache).","Tipo: Prestito / Inglese, Formanti: old (inglese), economy (inglese)"
oleologo,sost,Esperto dei processi di lavorazione dell'olio e dei loro risultati.,"Franco Cassetta, proprietario e oleologo, si dedica da più di una decina d'anni all'olivicoltura di qualità. Gestisce circa venti ettari di oliveto, seguendo i dettami dell'agricoltura biologica, (Franco Maria Ricci, Tempo, 5 settembre 2010, p. 30, Omnibus).","Tipo: Confissazione / Prefissoide/suffissoide, Formanti: oleo-, -(o)logo"
omicida-suicida,loc agg,"Relativo a chi, dopo aver compiuto un omicidio, si suicida.","Poche frasi vergate con la biro per spiegare a chi resta il delirio. Per annunciare l'inferno di fuoco e morte che, un'ora più tardi, avrebbe divorato i corpi di una mamma omicida-suicida. (Paola Zerboni, Quotidiano Nazionale, 11 luglio 2011, p. 2, Primo Piano).","Tipo: Composizione / Nome+nome, Formanti: omicida, suicida"
omicidio mirato,loc nom,Eliminazione programmata di un avversario preventivamente identificato.,"In diverse occasioni l'esplosivo era nascosto nel turbante oppure sotto il burqa. Travestimenti usati per compiere alcuni omicidi mirati, come quello che è costato la vita all'ex presidente [Burhanuddin] Rabbani, che indeboliscono le fragili istituzioni afghane. La pressione terroristica è legata all'obiettivo di arrivare a un negoziato che riconosca ai ribelli un ruolo preminente. (Guido Olimpio, Corriere della sera, 30 ottobre 2011, p. 14, Esteri). ** [tit.] [Barack] Obama uccide e io non so cosa mettermi / Il silenzio imbarazzato dei liberal avvolge l’ennesimo omicidio mirato (Foglio, 6 giugno 2012, p. 3). ** [tit.] Il ritorno del terrorismo degli omicidi mirati (Messaggero, 28 dicembre 2013, p. 11, Mondo).","Tipo: Calco lessicale / Nome+participio, Formanti: omicidio, mirato"
omicidio selettivo,loc nom,Eliminazione programmata di un avversario preventivamente identificato.,"Per desiderio di Washington, all'inizio assecondato dal docile [Tony] Blair, americani e britannici si dedicarono allo sradicamento di campi di papavero da oppio, la coltivazione che sfama un milione di afgani. E così spinsero migliaia di contadini nelle braccia dei Taliban (la nuova tattica americana non prevede sradicamenti, ma, grossomodo, omicidi selettivi di narcotrafficanti in flagranza di reato). (Guido Rampoldi, Repubblica, 20 settembre 2009, p. 1, Prima pagina).","Tipo: Calco lessicale / Nome+aggettivo, Formanti: omicidio, selettivo"
omicidio-suicidio,sost,Suicidio compiuto dopo aver commesso un omicidio; anche in senso figurato.,"Ieri il figlio più piccolo del maresciallo, un bambino di 10 anni, non è stato colpito solo perché si trovava all’esterno della villetta di via XX Settembre dove il quarantenne abitava con la moglie, un’insegnante che al momento dell’omicidio-suicidio era al lavoro. (Rinaldo Frignani, Corriere della sera, 5 novembre 2010, p. 27, Cronache). ** La politica è stata coinvolta in un omicidio-suicidio: fuori, l’assalto dei poteri forti, dentro casa, l’abolizione dell’immunità parlamentare. Con un vulnus alla legittimità costituzionale della politica, che segna, a sua volta, la traccia della legittimità e della rappresentanza politica. (Raffaele Iannuzzi, Tempo, 12 luglio 2011, p. 1, Prima pagina). ** Una relazione sentimentale sfociata nel sangue. Questa l'ipotesi più accreditata dell'omicidio-suicidio che si è consumato ieri nelle campagne di Gela. (Laura Mendola, Sicilia, 22 luglio 2013, p. 1, Prima pagina).","Tipo: Composizione / Nome+nome, Formanti: omicidio, suicidio"
omissare,verb,Coprire con omissis; omettere.,"Il Viminale [...] gli ha negato il programma di protezione per aver parlato della trattativa e degli interlocutori politici di Cosa nostra oltre il termine previsto dalla legge, e [Gaspare] Spatuzza si difende: «Quando ho deciso di collaborare sapevo che con le mie dichiarazioni avrei fatto riaprire processi già chiusi, e quindi sapevo di entrare in conflitto con la magistratura, con la polizia, con in servizi segreti e con la politica. Ero da solo, ho avuto paura e ho deciso di omissare alcune questioni. Giuridicamente ho sbagliato ed è giusto che venga punito per questo, ma moralmente ritengo di aver fatto la scelta giusta». (Giovanni Bianconi, Corriere della sera, 4 febbraio 2011, p. 20, Cronache). ** Diviene così opportuno invitare i magistrati a scelte oculate nel redigere i provvedimenti giudiziari: «Si attengano a onere di sobrietà contenutistica, eventualmente valutando se omissare (così nel documento, ndr), nelle conversazioni comunque rilevanti, i riferimenti a cose o persone, se non strettamente necessari». (Vincenzo R. Spagnolo, Avvenire, 30 luglio 2016, p. 9, Attualità).","Tipo: Suffissazione / Denominale, Formanti: omissis (latino), -are 1 [Suffisso verbale]"
omissato,agg,Coperto da omissis; omesso.,"A riferire il particolare all’ambasciata -- per WikiLeaks -- sarebbe stato Giampiero Cantoni, presidente della Commissione Difesa del Senato, parlando con l’ufficiale responsabile dei rapporti politici. Il nome di Cantoni compare in un primo momento sul «The Guardian», ma dopo poco, e soprattutto dopo le sue energiche smentite, viene «omissato». (Cristiana Mangani, Messaggero, 3 dicembre 2010, p. 3, Primo Piano). ** Verbali contenenti dati falsi per nascondere le perdite. Resoconti delle riunioni del consiglio di amministrazione, poi commissariato nel febbraio scorso, «omissate» per occultare i possibili conflitti di interesse. Le accuse degli ispettori della Vigilanza ai vertici di Banca Etruria evidenziano irregolarità che dovranno essere adesso valutate dai magistrati titolari delle due inchieste già aperte: (Fiorenza Sarzanini, Corriere della sera, 28 dicembre 2015, p. 12, Politica economica).","Tipo: Suffissazione / Denominale, Formanti: omissis (latino), -ato"
omoaffettività,sost,Sentimento di affetto e di innamoramento nei confronti di persone dello stesso sesso.,"«Io sono laica, e mi offende meno la Chiesa che uno stato che invece dovrebbe tutelare tutti i cittadini e, in tema di diritti civili non lo fa -- dice Rita De Santis -- però io chiedo a monsignor Rigon e agli esponenti della Chiesa di volersi confrontare con noi. perché sabato ci sono stati un giudizio morale e delle informazioni completamente errate. Perché insistere sull'omosessualità come esclusivo atto sessuale? Perché non si vuole accettare, invece, il concetto di omoaffettività, di un legame affettivo tra due persone sicuramente più forte di quello costituito dal sesso, che può essere anche conseguenza di condizioni particolari, di una serata fuori dall'ordinario?». (Donatella Alfonso, Repubblica, 22 febbraio 2011, Genova, p. V). ** Questione di poche ore e accanto al foglietto verde ne compare un secondo, con un grande triangolo rosa sullo sfondo (il simbolo usati dai nazisti per gli omosessuali internati), firmato da uno studente di quinta. «Sono gay. E naturale -- il suo incipit --, perché in natura sono moltissime le specie che hanno comportamenti omosessuali». Quindi scrive: «È volgare chi paragona l’omoaffettività a una decadenza sociale; gravissimo che lo faccia in una scuola», «come può sentirsi un ragazzo o una ragazza che si interroga sul proprio orientamento sessuale nel sentirsi definito/a innaturale?». (Giampiero Rossi, Corriere della sera, 8 marzo 2015, p. 21, Cronache).","Tipo: Confissazione / Prefissoide, Formanti: omo-, affettività"
omoaffettivo,agg,Che può provare sentimenti di affetto e di innamoramento nei confronti di persone dello stesso sesso.,"C'era una volta l'uomo più sexy della tv italiana, secondo uno di quei sondaggi cui magari non si crede, ma che aiutano la conversazione e il sorriso: […] Poi, nel 2004, Cecchi Paone fa «coming out», dichiarandosi «omoaffettivo» e si candida alle europee con Forza Italia. Intanto scrive svariati libri, raggiunge lo «status» del personaggio imitato e continua a fare tv: ora dirige Marco Polo, canale Sky dedicato alla divulgazione scientifica e, ci tiene a dire, «totalmente italiano: non è una traduzione del National Geographic». (Alessandra Comazzi, Stampa, 22 gennaio 2007, p. 40, Spettacoli). ** [tit.] Dopo [Sandro] Bondi, è [Giancarlo] Galan ad annunciare un ddl per le unioni «omoaffettive». / «Siamo pronte a firmare» dicono le parlamentari [Laura] Ravetto e [Gabriella] Giammanco. Ma per Eugenia Roccella «queste posizioni sono minoritarie». (Avvenire, 29 maggio 2013, p. 6, Primo piano). ** dopo un richiamo alla Costituzione, il ragazzo conclude: «I rapporti omoaffettivi sono, ci tengo a evidenziarlo, qualitativamente identici a quelli eterosessuali». (Giampiero Rossi, Corriere della sera, 8 marzo 2015, p. 21, Cronache).","Tipo: Confissazione / Prefissoide, Formanti: omo-, affettivo"
omocoppia,sost,Coppia omosessuale.,"Neanche i più convinti sostenitori dei diritti omosessuali, per intelligenza e prudenza, hanno mai affrontato discussioni sull'eventualità del matrimonio gay: ma la ridicola e violenta ipocrisia della destra peggiore e della sinistra bigotta ha sempre chiamato «matrimonio» ogni proposta di una legge di rispetto dei diritti civili delle omocoppie, satanizzandola. (Natalia Aspesi, Repubblica, 16 marzo 2012, p. 1, Prima pagina).","Tipo: Confissazione / Prefissoide, Formanti: omo-, coppia"
omolesbico,agg,Relativo all'omosessualità lesbica.,"Un'ondata di sdegno diffuso e di commozione ha travolto Israele all'indomani del sanguinoso attacco contro un circolo omo-lesbico perpetrato sabato sera nel cuore di Tel Aviv, la città più tollerante e permissiva del Paese. (Corriere della sera, 3 agosto 2009, p. 10, Esteri).","Tipo: Confissazione / Prefissoide, Formanti: omo-, lesbico"
omotossicologia,sost,"Medicina biologica olistica, legata all'ambiente culturale tedesco e all'omeopatia, che si propone di curare la malattia nei suoi aspetti psichici e fisici personalizzati, contrastando l'azione dannosa prodotta dalle sostanze tossiche nell'organismo umano.","la Federazione Nazionale degli ordini dei Medici Chirurghi e Odontoiatri ha emanato nel dicembre 2009 una linea guida, approvata all’unanimità dalla federazione dei Medici Chirurghi e Odontoiatri e dalla Conferenza Stato-Regioni. Tale linea guida prevede che le medicine e le pratiche non convenzionali, sancite come atto medico, siano: agopuntura; fitoterapia; omeopatia; omotossicologia; medicina antroposofica; medicina ayurvedica; medicina tradizionale cinese. Osteopatia e chiropratica non rientrano nelle pratiche riconosciute da tale linea guida e non vi è traccia della naturopatia. (Giuseppe Zumiani, Adige, 10 aprile 2010, p. 59, Lettere & Commenti).","Tipo: Confissazione / Prefissoide, Formanti: omo-, tossicologia"
oncomouse,sost,Topo allevato in laboratorio e utilizzato nella ricerca oncologica per la definizione di un modello transgenico murino di tumore.,"Per capire che livello abbia raggiunto il business murino, basta ricordare quando, nel 1988, i biologi di Harvard riuscirono a far registrare all'ufficio brevetti Oncomouse, un topo con il Dna modificato in modo da essere particolarmente suscettibile al cancro e dare modo agli scienziati di far avanzare le frontiere delle terapie. (Elena Dusi, Repubblica, 26 febbraio 2009, p. 39, R2).","Tipo: Prestito / Inglese, Formanti: onco-, mouse (inglese)"
one-man-show,loc nom,"Spettacolo, esibizione con un solo protagonista in scena; anche in senso figurato.","«Ho il dovere di fare qualcosa per il mio Paese. È ora di uscire dal proprio particolare recinto per contribuire al bene comune. Basta con i superuomini. Il periodo del one man show è finito. Serve uno spirito di squadra. Bisogna trovare collaboratori sempre più bravi per lavorare con noi» [Luca Cordero di Montezemolo riportato da Nicola Imberti]. (Tempo, 25 novembre 2010, p. 1, Prima pagina). ** Il varietà […] è caduto nel dimenticatoio, nessuno ne ha più parlato fino a quando ha provveduto Fiorello, il lunedì sera, per tre ore, a ricordare anche ai telespettatori meno nostalgici del passato cosa era il varietà. Tutto grande: dalle scenografie, all’orchestra, alla qualità degli ospiti, ma anche alla qualità del presentatore/conduttore o forse meglio del «one man show». (Maurizio Costanzo, Messaggero, 29 novembre 2011, p. 27, Cultura & Spettacoli). ** il comizio di Matteo Renzi a piazza del Popolo giovedì 22 sarà un one man show. «È lo stesso format da due anni a questa parte -- racconta a «Europa» uno degli organizzatori -- non c’è ragione per cambiare proprio adesso». (Mariantonietta Colimberti, Europa, 17 maggio 2014, p. 2, News analysis).","Tipo: Prestito / Inglese, Formanti: one (inglese), man (inglese), show (inglese)"
one woman show,loc nom,"Spettacolo, esibizione con una sola donna protagonista in scena.","[tit.] One woman show / La [Michelle] Hunziker a teatro si racconta con ironia [testo] […] E voilà il dietro le quinte dell'atteso debutto di «Mi scappa da ridere», il primo one woman show della Barbie della tv italiana. (Irene Vallone, Libero, 6 ottobre 2010, p. 40). ** Esibizionista? Presuntuosa? O solo ambiziosa? Poco importa: sono questi i difetti che fanno un'attrice di successo. E Claudia Gerini [...] questi difetti li possiede tutti. Prova ne sia «Storie di Claudia»: lo «one woman show» in cui, al teatro Quirino di Roma, la quarantacinquenne attrice-cantante ha il coraggio di reinterpretare miti femminili della storia dello spettacolo, sola in scena, recitando, cantando, ballando. (Paolo Scotti, Giornale, 28 dicembre 2015, p. 21, Album).","Tipo: Prestito / Inglese, Formanti: one (inglese), woman (inglese), show (inglese)"
Ong,sost,Sigla di Organizzazione non governativa.,"Adesso diventa colpa delle Ong se i trafficanti di morte ricorderanno il 2016 come un anno d’oro. [...] Eppure le Ong non fanno altro che applicare le regole del diritto internazionale del mare e le convenzioni internazionali di ricerca e soccorso. (Paolo Lambruschi, Avvenire, 16 dicembre 2016, p. 1, Prima pagina). ** Se anche tutte le navi delle Ong sparissero dal tratto del Mediterraneo ormai diventato un cimitero, coloro che non hanno altra speranza che cercare di venire in Europa continueranno a tentare, a proprio rischio e pericolo. Ne moriranno solo un po’ di più, perché Frontex è (intenzionalmente?) sottodimensionato rispetto alla necessità. (Chiara Saraceno, Repubblica, 24 aprile 2017, p. 21, Commenti).","Tipo: Sigla, Formanti: organizzazione, non, governativo"
Opas,sost,"In economia, sigla di Offerta pubblica di acquisto e scambio.","Difficile sostenere che l'opas sia incongrua, visto che l'offerta di 1,22 miliardi (851,3 milioni in contanti e il resto in azioni) si basa su una valutazione di oltre il 50% più alta rispetto al valore di collocamento di Rai Way in Borsa di 100 giorni fa. (Enrico Cisnetto, Messaggero, 1 marzo 2015, p. 18, Economia).","Tipo: Acronimo, Formanti: offerta, pubblico 1 [agg.], acquisto, scambio"
open access,loc agg,Di accesso libero.,"Trecento corsi, cinquemila lezioni, milioni di libri, riviste e banche dati disponibili gratuitamente per gli utenti: questi numeri e caratteristiche della piattaforma di e-learning che lancia l'università Federico II, primo caso in Italia di contenuti open access e gratuiti messi a disposizione da una università pubblica. (Repubblica, 24 marzo 2010, Napoli, p. VI). ** Chi sia Ilaria Capua è noto. Romana, da anni direttrice e anima del dipartimento di Scienze biomediche dell'Istituto Zooprofilattico sperimentale delle Venezie dopo lunghe esperienze all'estero, è famosa per avere scoperto per prima la sequenza genetica del primo ceppo africano dell'influenza aviaria e per averlo messo a disposizione di tutti i ricercatori del mondo su un database «open access», rinunciando alle ricche lusinghe delle multinazionali farmaceutiche ma guadagnandosi in compenso grandi spazi e grandi elogi su riviste quali «Science» e «Nature» o quotidiani quali il «Wall street journal» e il «New York Times». (G. A. S., Corriere della sera, 28 febbraio 2013, p. 18, Primo Piano).","Tipo: Prestito / Inglese, Formanti: open (inglese), access (inglese)"
open-day,loc nom,"Giornata a porte aperte, con ingresso libero, durante la quale locali o istituzioni aprono le porte ai visitatori o a coloro che vogliono ottenere informazioni.","[tit.] Un mese e mezzo alla scadenza delle iscrizioni: è tempo d’orientamento per famiglie e studenti. Il Visconti inaugura gli open-day [testo] Con uno sguardo sempre più attento alla Cina e all’Oriente. Come al liceo Mamiani (open day il 21 gennaio dalle 18) che per il prossimo anno ha inserito uno scambio interculturale con la Cina, oppure al liceo classico Seneca (open day fissato per sabato 17 gennaio, dalle 16) dove tra le proposte più originali ci sono i corsi di lingue orientali. (Luca Brugnara e Veronica Cursi, Messaggero, 12 gennaio 2009, p. 43, Cronaca di Roma). ** ieri, nell'open day allo Ior, [Paolo] Cipriani ha detto anche di più. Ha detto che allo Ior non ci sono conti cifrati. Ha detto che lo Ior non lavora con i cosiddetti Paesi offshore, né che fa investimenti speculativi. Ha detto che lo Ior usa, come tutte le banche, dei codici alfanumerici che servono a «tracciare le operazioni e non a nasconderle» e che «sono stati richiesti dalla Vigilanza italiana». (M. Antonietta Calabrò, Corriere della sera, 29 giugno 2012, p. 19, Cronache). ** Una efficace politica di reclutamento terziario deve iniziare già durante la scuola superiore. Non basta organizzare open days e distribuire opuscoli agli studenti delle secondarie. Bisogna sensibilizzarli e motivarli sui loro banchi di scuola, al limite fargli «provare un po’ di università» durante le vacanze o nel pomeriggio. (Maurizio Ferrera, Corriere della sera, 3 settembre 2015, p. 1, Prima pagina).","Tipo: Prestito / Inglese, Formanti: open (inglese), day (inglese)"
open sky,loc nom,"Cielo unico, cieli aperti: trattato che prevede la deregolamentazione nel regime dei voli intercontinentali tra Unione europea e Stati Uniti d'America.","restando in tema di trasporto aereo non va sottaciuto che le compagnie britanniche, soprattutto le low cost, potrebbero aumentare notevolmente i prezzi e vedere decadere tutti gli accordi di volo di cui godono in base ai trattati «Open sky» e privati di quella che, tecnicamente, si chiama «quinta libertà», ovvero la possibilità di una compagnia straniera, ma che fa parte di un paese Ue, di poter fare le rotte interne in un altro paese. (Avvenire, 1 luglio 2016, p. 24).","Tipo: Prestito / Inglese, Formanti: open (inglese), sky (inglese)"
open-source,loc nom,"In informatica, programma il cui codice sorgente è liberamente visualizzabile e modificabile dall'utente; che può essere liberamente utilizzabile e modificabile dall'utente.","il variegato universo di Linux, o meglio di Gnu/Linux come ci tengono a chiamarlo i duri e puri del «Free Software», cresce e ribolle di iniziative. […] Il tutto nello spirito comunitario e libero che contraddistingue la comunità dell’«open source»: nessun maxi-evento ma tante iniziative «dal basso» gestite direttamente dai locali Linux User Group (gruppi auto-organizzati). (Paolo Ottolina, Corriere della sera, 23 ottobre 2010, p. 43, Le Tecnologie). ** nel rispetto degli obiettivi di pubblica utilità, i risultati verranno condensati in un programma «open source», cioè scaricabile liberamente da internet e integrabile ad altre strumentazioni utilizzate nelle fabbriche per la verifica dei prodotti da immettere sul mercato. (Lorenzo Basso, Adige, 14 novembre 2011, p. 8, Università). ** L'unità centrale, una piattaforma informatica «open source» in collegamento wi-fi, raccoglie i dati sulla situazione ambientale, li rielabora e determina autonomamente la corretta gestione energetica dell'abitazione. (Sicilia, 5 marzo 2017, p. 16).","Tipo: Prestito / Inglese, Formanti: open (inglese), source (inglese)"
operatore dominante,loc nom,"Gestore di servizi a pagamento che opera in posizione di prevalenza sul mercato, in regime di monopolio o di quasi-monopolio.","Si conclude così il percorso che era partito al momento della liberalizzazione del settore elettrico nel 1999, con la separazione tra operatore dominante e reti con lo scopo di aprire il settore alla concorrenza. E che ora verrà doppiato con la separazione tra Eni e Snam per il gas. (Luca Pagni, Repubblica, 2 febbraio 2012, p. 27, Economia). ** In altre parole Telecom dice: ho predisposto lo scorporo della rete e a questo punto la TI Servizi (cioè il resto) non è più un operatore dominante, o con significativo potere di mercato. (Franco Morganti, Corriere della sera, 9 luglio 2013, p. 34, Idee & opinioni).","Tipo: Calco lessicale / Internazionalismo / Nome+participio, Formanti: operatore, dominante"
operatore virtuale,loc nom,Azienda di servizi che opera servendosi di infrastrutture noleggiate.,"Il progetto al momento sarebbe ancora a livello di studio. Qualcosa però in Poste Italiane si sta già iniziando a muovere. All' inizio di maggio il numero uno del gruppo, Massimo Sarmi, ha deciso di varare una riorganizzazione delle attività telefoniche di Poste. La società pubblica, come noto, ha l' autorizzazione per operare nel mobile come operatore virtuale e in poco più di tre anni ha raggiunto i due milioni di clienti. (Federico De Rosa, Corriere della sera, 11 giugno 2011, p. 48, Idee & opinioni).","Tipo: Calco lessicale / Nome+aggettivo, Formanti: operatore, virtuale"
opinione dissenziente,loc nom,"Nel linguaggio giuridico, dissenso espresso da uno o più giudici della Corte Costituzionale nei confronti della deliberazione formulata dalla maggioranza dei suoi membri.","Il giudice della Corte Costituzionale, Paolo Maria Napolitano, auspica una «operazione di trasparenza». E, in un’intervista all’Ansa, chiede che la Consulta abbandoni la votazione segreta e, soprattutto, che al giudice in disaccordo con la maggioranza del collegio sia data la possibilità di esprimere la propria opinione dissenziente. (Adige, 2 novembre 2009, p. 3, Attualità).","Tipo: Calco lessicale / Nome+participio, Formanti: opinione, dissenziente"
opinion poll,loc nom,Sondaggio d'opinione.,"I leader britannici cercano spesso ispirazione dalla storia e Gordon Brown ha certamente pensato al suo predecessore in questi giorni. Ha guardato all'altalena drammatica dei sondaggi e si è ritirato. Ma sa anche che tra sette giorni, se riuscirà a convincere i britannici così volubili negli opinion polls che le promesse sulle tasse dei conservatori non sono realizzabili, il pendolo oscillerà di nuovo dalla sua parte. (Guido Santevecchi, Corriere della sera, 7 ottobre 2007, p. 13, Esteri).","Tipo: Prestito / Inglese, Formanti: opinion (inglese), poll (inglese)"
oppiofobico,agg,(Iron.) Contrario alla liberalizzazione di sostanze oppiacee.,"Finalmente si parla di dolore come malattia. Duro colpo per chi l’ha sempre considerato un sintomo da non «spegnere» del tutto, per vedere come evolve il male principale, o che, di fronte all’impossibilità di catalogarlo come sintomo, lo relega a espressione psicosomatica. Una legge contro una cultura oppiofobica, quando proprio i cannabinoidi e i farmaci derivati dall’oppio sono tra i più efficaci e sicuri (sempre che i medici li sappiano usare). Una legge contro cultura che ha sempre visto la sofferenza come viatico all’espiazione. (Mario Pappagallo, Corriere della sera, 10 marzo 2010, p. 25, Cronache).","Tipo: Composizione / Nome+aggettivo, Formanti: oppio, fobico"
ops,sost,"In economia, sigla di Offerta pubblica di scambio.","Con i soldi di Parmalat, [Marcus] Elias ha costruito un piccolo impero, investendo nel ramo del lusso, dei parcheggi e dei negozi di bricolage, come dal grafico qui a fianco. A proporre una Ops con la ex casa madre di Collecchio, ora non è il fondo Laep, ma la Lacteos Brasil, nata appena lo scorso dicembre dopo una complessa operazione finanziaria. (Rocco Cotroneo, Corriere della sera, 21 marzo 2011, Corriere Economia, p. 8).","Tipo: Sigla, Formanti: offerta, pubblico 1 [agg.], scambio"
opuscoleria,sost,(Iron. Spreg.) La gran massa di opuscoli e saggi prodotti e pubblicati.,"Negli anni Settanta la Savelli, la casa editrice specializzata in opuscoleria rivoluzionaria, denunziò in un libro di qualche successo, Il potere aereo, «la natura capitalistica del cielo e del sistema multinazionale imperialistico dello spazio», con un capitolo sull'Italia sottotitolato così: «Dall'ala littoria all'ala democristiana». Anche quelle dottissime ubriacature moleste potenziarono la nefasta filosofia della strada, la famosa (sotto) cultura on the road. Al contrario l'Italia era ancora malata di arretratezza e di sottosviluppo proprio perché non aveva creduto nel cielo (e nel mare) ed era rimasta miseramente piantata con i piedi per terra. (Francesco Merlo, Repubblica, 30 settembre 2008, p. 40, Cultura).","Tipo: Suffissazione / Denominale, Formanti: opuscolo, -eria 2 [Suffisso che forma sostantivi di valore collettivo.]"
opusdeino,sost,Membro dell'Opus Dei.,"Gli opusdeini non sono troppo eccessivi nell'ansia di proselitismo? «Tutti i cristiani sono invitati a seguire l'invito di Gesù a diventare ""pescatori di anime"". L'apostolato e il proselitismo, intesi come annuncio cristiano sempre rispettoso della libertà, non sono fini a se stessi né attività autoreferenziali per questa o quella istituzione. L'Opus Dei non fa altro che fare eco, anche in questo aspetto, all'insegnamento della Chiesa universale» [Marco Politi intervista mons. Javier Echevarría]. (Repubblica, 3 ottobre 2008, p. 47).","Tipo: Suffissazione / Denominale, Formanti: Opus Dei, -ino 2 [Appartenente a, relativo a]"
opusdeista,sost,"Chi fa parte dell'Opus Dei; relativo all'Opus Dei, alle sue dottrine e alle sue concezioni e pratiche di vita.","nel mare magnum di inganni e corruzioni di fine stagione del berlusconismo, brilla il network «Compasso e Cilicio» che viene da lontano, come documenta un libro-inchiesta di Angelo Mincuzzi e Giuseppe Oddo, in uscita per Feltrinelli col titolo «Opus Dei il segreto dei soldi», nel quale si ricostruiscono i misteri dell'omicidio del finanziere opusdeista Gianmario Roveraro. (Alberto Statera, Repubblica, 26 ottobre 2011, p. 1, Prima pagina).","Tipo: Suffissazione / Denominale, Formanti: Opus Dei, -ista"
ordinistico,agg,Regolamentato dall'appartenenza a un ordine professionale; relativo agli ordini professionali.,"le barriere all'esercizio professionale esistono ma, invece che essere imputabili al sistema ordinistico, sono esclusivamente addebitabili al sistema regolamentare e burocratico che rende difficoltoso a tutti -- quasi impossibile ai più giovani -- avere delle occasioni per emergere attraverso la dimostrazione del merito e delle capacità. (Giuseppe Scannella, Sicilia, 23 gennaio 2012, p. 11, I nostri tempi).","Tipo: Suffissazione / Denominale, Formanti: ordine, -istico"
ordinovista 1,sost,"Appartenente al gruppo ideologico comunista (tra gli altri: Angelo Tasca, Umberto Terracini e Palmiro Togliatti) che coordinava la pubblicazione del periodico «Ordine nuovo» (settimanale dal 1° maggio 1919, poi quotidiano e successivamente quindicinale) sotto la guida di Antonio Gramsci; relativo a «Ordine nuovo».","Eppure Torino deve molto a [Antonio] Gramsci, che contribuì in maniera determinante, insieme a Piero Gobetti, a svecchiarne la cultura e ad allargarne gli orizzonti, non soltanto la cultura politica, non solamente i confini e le aspettative di rinnovamento sociale. Eppure la Torino più viva e moderna, nonostante gli errori e le sconfitte, resta quella di Gramsci, degli ordinovisti, di [Piero] Gobetti. Ma, probabilmente, con lo sventramento della vecchia città delle fabbriche, con la rimozione della propria identità già fondante, si è ritenuto che pure Antonio Gramsci facesse parte dell'archeologia industriale. Dunque da rottamare. (Massimo Novelli, Repubblica, 27 aprile 2007, Torino, p. I). ** [Carlo] Fruttero non credeva alle grandi costruzioni ideologiche o ideali del comunismo ordinovista di [Antonio] Gramsci e [Palmiro] Togliatti e dell'azionismo di [Piero] Gobetti. Guardava con rispetto ma anche con garbato scetticismo al lavoro di ricapitolazione politica e filosofica di [Norberto] Bobbio, di cui peraltro era amico. Diffidava del ruolo pedagogico della cultura. (Aldo Cazzullo, Corriere della sera, 16 gennaio 2012, p. 32, Cultura).","Tipo: Suffissazione / Denominale, Formanti: Ordine nuovo 1, -ista"
ordinovista 2,sost,"Appartenente al movimento politico di estrema destra Ordine nuovo, fondato nel 1969; a esso relativo.","Imputato per strage nel secondo processo fu Cesare Ferri, estremista di destra collegato al gruppo ordinovista milanese della Fenice di Giancarlo Rognoni e alle S. A. M. (Squadre armate Mussolini) di Giancarlo Esposti. Ferri fu accusato principalmente sulla base del riconoscimento da parte di un sacerdote che affermò di averlo visto in una chiesa a Brescia la mattina del 28 maggio. I cerchi si allargano fino ad attingere, nella quinta istruttoria, una rete eversiva molto più ampia: la cabina di regia della strage viene individuata nella cellula mestrina dell' organizzazione eversiva neofascista Ordine Nuovo (la stessa di piazza Fontana), in collegamento al gruppo milanese della Fenice di Rognoni. (Benedetta Tobagi, Repubblica, 17 novembre 2010, p. 4). ** Strage di Brescia, trentotto anni dopo: assolti in appello gli ordinovisti Carlo Maria Maggi e Delfo Zorzi, l’informatore Maurizio Tramonte e l’ex ufficiale dei carabinieri Francesco Delfino. (Corriere della sera, 15 aprile 2012, p. 1, Prima pagina).","Tipo: Suffissazione / Denominale, Formanti: Ordine nuovo 2, -ista"
orgoglio gay,loc nom,Fierezza omosessuale.,"L’orgoglio gay invade la capitale con tutti i suoi colori e la richiesta di «uguali diritti». In tantissimi, centinaia di migliaia, forse -- come sostengono gli organizzatori -- oltre un milione, sono arrivati da tutta Europa per rivendicare i diritti della comunità non solo gay ma anche lesbo, bisex e transgender: per le unioni civili e contro la discriminazione, per la laicità e contro le violenze. (Adige, 12 giugno 2011, p. 5, Attualità).","Tipo: Calco lessicale / Nome+nome, Formanti: orgoglio, gay (inglese)"
orgoglio omosessuale,loc nom,Fierezza omosessuale.,"Poi sabato tutti via per le strade, per le piazze a festeggiare. In occasione dell'Europride nella capitale si aspettano almeno un milione di persone alla marcia dell'orgoglio omosessuale. (Anna Rita Cillis e Caterina Pasolini, Repubblica, 9 giugno 2011, p. 22, Attualità).","Tipo: Calco lessicale / Nome+aggettivo, Formanti: orgoglio, omosessuale"
orianismo,sost,Il punto di vista ritenuto proprio della giornalista e scrittrice Oriana Fallaci (1929-2006).,"[Giancarlo] Bosetti, com'è che ha deciso di leggere a fondo la Fallaci? «Anche io all'inizio avevo allontanato i suoi libri, ma dopo gli attentati di Londra lei ha scritto di aver visto solo nomi inglesi tra gli elenchi delle vittime. Non è così: c'era una ragazza italiana e le liste erano piene di nomi pakistani, indiani e giapponesi. Mi sono allora interrogato su questi falsi». E cosa ne ha ricavato? «Che non è solo esagerazione ma deformazione della realtà. Qualcosa imparentato con la discussione pubblica italiana». Sarebbe l'«Orianismo» di cui parla nel libro? «E' il pensiero-per-nemici. L'abitudine cioè ad utilizzare il nemico come principio illuminante la realtà, un modo per facilitarsi la comprensione». (Massimo Vanni, Repubblica, 14 febbraio 2006, Firenze, p. II).","Tipo: Suffissazione / Denominale, Formanti: Fallaci (Oriana), -ismo"
orionino,sost,Seguace dell'insegnamento di san Luigi Orione (1872-1940) o membro della congregazione religiosa da lui fondata; a essa relativo.,"Si conclude così l’era Sodano per lasciare spazio all’era Bertone. «Un altro semplice lavoratore nella vigna del Signore» è stato il commento di gioia dei religiosi orionini alla notizia che il timone del Vaticano passa ad un porporato salesiano. (Adige, 23 giugno 2006, p. 5, Attualità). ** «IL Papa esprime ""vicinanza spirituale"" e ""auspica pronta ricollocazione"" per la madonnina del Don Orione, crollata nei giorni scorsi a causa del maltempo che ha colpito Roma». Lo ha riferito una nota degli Orionini, che ha sottolineato come il Santo Padre abbia definito la statua dorata «uno dei simboli religiosi più importanti e significativi di Roma». (Repubblica, 16 ottobre 2009, Roma, p. VII). ** [tit.] Nella festa del fondatore, la famiglia degli orionini in preghiera per essere vicina ai cardinali in Conclave [testo] […] Per tale straordinaria occasione e coincidenza il Superiore generale dell’Opera Don Orione, don Flavio Peloso ha scritto a tutta la famiglia orionina presente nel mondo per invitare i religiosi, le religiose e i laici a raccogliersi idealmente in preghiera per testimoniare la vicinanza con i cardinali riuniti per eleggre il nuovo Papa. (Avvenire, 12 marzo 2013, p. 6, Il Conclave).","Tipo: Suffissazione / Denominale, Formanti: Orione (Luigi), -ino 2 [Appartenente a, relativo a]"
orrorifico,agg,"Che incute orrore, orripilante","[Michele Guaschino] Lavora con Luca Ronconi. Per lui crea innumerevoli calchi dal vivo del volto degli attori al fine di costruire maschere reali e immobili. Ma anche protesi: i suoi commedianti si vestono di nasi abnormi e gobbe fortunate, sempre con un leggero alone orrorifico. (Martina Carnesciali, Stampa, 9 marzo 2011, p. 68, In Città).","Tipo: Adattamento, Formanti: horrorific (inglese)"
orrorismo,sost,"Metodo di lotta politica che, per il conseguimento dei propri fini, compie azioni pubbliche che provocano orrore.","il video che ritrae Vittorio Arrigoni nelle loro mani, con i segni del pestaggio, senza una parola che reclami pietà e trattative, è l’esempio ultimo dell’orrorismo: noi non vi facciamo vedere quanto siamo buoni e bravi, vi facciamo vedere quanto siamo feroci, e che poca cosa sia un infedele nelle nostre mani. (Toni Capuozzo, Foglio, 19 aprile 2011, p. 4).","Tipo: Suffissazione / Denominale, Formanti: orrore, -ismo"
ortista,sost,Chi si dedica a coltivare un orto.,"Qual è la filosofia dell’ortista da balcone? «Portare la natura in città». E i vantaggi? «Nutrirsi delle proprie verdure e frutta è più sano. E i sapori sono più autentici. Inoltre si risparmia molto» [Natalia Poggi intervista Martino Ragusa]. (Tempo, 29 novembre 2012, p. 49, Omnibus Tendenze).","Tipo: Suffissazione / Denominale, Formanti: orto, -ista"
ortoterapia,sost,Terapia basata sul piacere di dedicarsi alla coltivazione di un piccolo orto o delle piante che si tengono in casa.,"Valorizzare le diversità e superare insieme le difficoltà è […] l'obiettivo delle decine di associazioni raccolte dal Centro Servizi San Nicola e dei volontari delle parrocchie. Un caso per tutti: gli Angeli della Vita di Giovinazzo nella Fattoria Sociale Lena Lauriola da giugno a settembre coinvolgono ragazzi diversamente abili in attività di laboratorio di cucina povera, ortoterapia, osservazione sugli animali, floricultura, ballo e musica. (Silvia Dipinto, Repubblica, 17 luglio 2013, Bari, p. XV). ** poi c'è «Diversamente orto» di Alkekengi, un percorso di ortoterapia per coinvolgere ragazzi con disabilità e inserirli in contesti comunitari. (Elisabetta Soglio, Corriere della sera, 17 aprile 2016, Cronaca di Milano, p. 15).","Tipo: Composizione / Nome+nome, Formanti: orto, terapia"
orwelliano,agg,"Che si richiama al pensiero e all'opera di George Orwell, pseudonimo di Eric Arthur Blair (1903-1950).","Questa storia (con le sue inevitabili conseguenze) della «presa di potere dei maiali» di orwelliana memoria [«Animal Farm»] appare, mutatis mutandis, come una metafora della (poco) resistibile ascesa di un manipolo di guardie scelte di una parte della magistratura, quella militante e politicizzata, intenzionata a imporre il giustizialismo e il moralismo. (Francesco Perfetti, Tempo, 21 settembre 2011, p. 15, Lettere & Commenti).","Tipo: Suffissazione / Denominale, Formanti: Orwell (George), -(i)ano"
oscarizzato,agg,Insignito di un premio Oscar.,"Claudio G. Fava ci accompagna lungo un excursus cronologico che si apre con «All'Ovest niente di nuovo» di [Lewis] Milestone (1930) e si chiude con «The Hurt Locker» (2009) della prima regista donna oscarizzata Kathryn Bigelow: (Paolo Mereghetti, Corriere della sera, 4 luglio 2010, p. 34, Cultura).","Tipo: Suffissazione / Denominale, Formanti: oscar, -izzato"
ospedale di eccellenza,loc nom,"Struttura ospedaliera dotata dei reparti di tutte le specialità mediche, che costituisce una struttura sanitaria di riferimento per il territorio circostante.","Da aghi, e pacemaker di ultima generazione ai sistemi per riorganizzare e ottimizzare il lavoro negli ospedali di eccellenza. E' questo l'ambizioso progetto di Medtronic, (Francesco Di Frischia, Corriere della sera, 29 giugno 2015, Corriere Economia, p. 13).","Tipo: Polirematica / Nome+preposizione+nome, Formanti: ospedale, eccellenza"
ospizio-lager,loc nom,(Spreg.) Ospizio i cui ospiti vengono tenuti in condizioni disumane e maltrattati.,"[tit.] La Regione chiude l’ospizio-lager / Dopo gli arresti di giugno e i due decessi sospetti arriva la stretta sugli Istituti polesani / L’assessore [Davide] Bendinelli: stop ai finanziamenti, i disabili saranno trasferiti (Gazzettino, 6 novembre 2014, p. 9, Attualità).","Tipo: Composizione / Nome+nome, Formanti: ospizio, Lager (tedesco)"
ostalgia,sost,"Rimpianto, ricordo nostalgico dei tempi in cui la Germania dell'Est era separata da quella dell'Ovest.","Un'emozione complessa, l'ostalgia di regola non si riesce a placare replicando le case che abbiamo abbandonato in Europa dell'Est. L'incontro con una di queste copie provoca un insieme di repulsione, stupore, sorpresa e dolore, sentimenti che riempiono le anime traumatizzate degli esiliati. (Ugrešic Dubravka, Stampa, 3 ottobre 2007, p. 32, Società e Cultura).","Tipo: Adattamento, Formanti: Ostalgie (tedesco)"
ostalgico,sost,Chi o che soffre di ostalgia.,"«La Ddr resta tuttora presente nello scenario dei media tedeschi, che spaziano da posizioni nostalgiche, anzi “ostalgiche”, termine tipico per definire la nostalgia per l’Est, a posizioni anti-Ddr che vogliono rimuovere l’esperienza di un passato di dittatura» [Magda Martini intervistata da Chiara Turrini]. (Adige, 16 ottobre 2009, p. 13, Cultura e Società).","Tipo: Suffissazione / Denominale, Formanti: ostalgia, -ico"
Ostalgie,sost,"Rimpianto, ricordo nostalgico dei tempi in cui la Germania dell'Est era separata da quella dell'Ovest.","A Prenzlauer-Berg, in territorio ex Ddr naturalmente, due boati si susseguono alle 18,01 nella centrale della Linke. Il primo, contenuto, con un misto di sorpresa e gioia assieme, mentre il maxischermo mostra il crollo della Spd al 23 per cento. Il secondo, più rumoroso e gaudente, quando mezzo minuto dopo lo speaker della tv assegna a die Linke, che vuol dire «la sinistra», quasi il 13 per cento dei voti. A Berlino ha vinto «l'Ostalgie». A un passo dal Checkpoint Charlie ancora colmo di cimeli sovietici, e dal Muro di cui proprio ora si celebrano i 20 anni della caduta, ha avuto la meglio la nostalgia che permea l'Est tedesco. (Marco Ansaldo, Repubblica, 28 settembre 2009, p. 4, Politica estera).","Tipo: Prestito / Tedesco, Formanti: Ostalgie (tedesco)"
outfit,sost,"Abbigliamento, tenuta, completo.","Quarta menzione di «Vanity Fair» anche per la first lady Usa Michelle Obama che, malgrado la corporatura, si è imposta per i suoi outfit colorati e talora azzardati. (Sarina Biraghi, Tempo, 7 agosto 2011, p. 12, Cronache). ** «Certamente è importante che ogni indumento sia contestualizzato: l'occasione d'uso è la chiave per aiutare le persone a capire. Bisogna farsi sempre la domanda: ""Dove sto andando""? E di conseguenza scegliere un outfit adatto al luogo» [Enzo Miccio intervistato da Jessica Nicotra]. (Sicilia, 13 maggio 2013, p. 41, Catania Giorno & Notte). ** La biondissima ragazza che vi accoglierà una volta che avrete varcato la soglia di Blondie è un'autentica esperta di moda. Una che, con un'occhiata di pochi secondi, è capace di individuare senza esitazioni le pecche del vostro look -- che ora si chiama outfit -- e di porvi istantaneamente rimedio con una serie di suggerimenti assolutamente convincenti. (Unità, 16 giugno 2014, Firenze, p. VI). ** La felpa è la grande protagonista dell’inverno: facili da portare, le felpe si sono rinnovate e possono entrare a far parte dei capi di abbigliamento da indossare per andare in ufficio o per una cena con le amiche. Il segreto per indossare la felpa in modo elegante? Innanzitutto scegliendo bene le stampe: le felpe a tinta unita sono molto più difficili da indossare senza scivolare in outfit scialbi. A impreziosire le felpe sono infatti proprio scritte, stampe, applicazioni e inserti di altri tessuti. (Repubblica, 7 febbraio 2015, Firenze, p. XXI). ** Che cosa racconta? «Tutto quello che succede nella mia vita con la moda al centro, passione che ho scoperto di avere a 18 anni. Mi piaceva farmi fotografare e abbinare outfit diversi damostrare alla gente. Ma ero molto indecisa» [Eva Menta intervistata da Marco Toracca]. (Secolo XIX, 18 luglio 2016, p. 20, La Spezia).","Tipo: Prestito / Inglese, Formanti: out (inglese), fit (inglese)"
outlook,sost,Relazione periodica sullo stato dell'economia predisposta da enti o agenzie che operano in ambito internazionale.,"Quanto alle ex municipalizzate, hanno tutte l'outlook negativo e il rating Baa1. Alcune erano state declassate già nei mesi scorsi (risentono del declassamento dei Comuni azionisti). (Francesca Basso, Corriere della sera, 17 febbraio 2012, p. 9, Primo Piano). ** Il 2013 non sarà l'anno della svolta; lo speravamo, ma i dati non hanno confortato volontà e ottimismo anche se il dato di crescita annunciato dal Governo è più positivo di ogni outlook pubblicato finora dai principali centri studi. (Alberto Orioli, Sole 24 Ore, 11 aprile 2013, p. 1, Prima pagina). ** l’agenzia Moody’s ha rivisto al ribasso le prospettive per l’Italia, abbassando l’outlook da «stabile» a «negativo» mantenendo il rating Baa2. (Enrico Marro e Mario Sensini, Corriere della sera, 8 dicembre 2016, p. 1, Prima pagina).","Tipo: Prestito / Inglese, Formanti: out (inglese), look (inglese)"
out of control,loc agg,"Fuori controllo, incontrollabile.","Sono i tecnici che non rimangono all’ombra del presidente, sono in realtà gli esponenti più politici del governo Crocetta. Assessori di frontiera, messi a presidio dei settori più delicati dell’amministrazione -- bilancio e rifiuti -- e diventati protagonisti del braccio di ferro tra Davide Faraone (il loro sponsor) e il governatore Rosario Crocetta. «Out of control», direbbero gli anglofoni, fuori controllo. Soprattutto per il presidente. Alessandro Baccei e Vania Contrafatto, in questo primo scorcio della loro esperienza amministrativa, stanno mostrando requisiti diversi da quelli degli assessori fidati, rassicuranti, mai fuori dal seminato che, dalla «bomba Marino» in poi, avevano fatto parte della giunta Crocetta. (Emanuele Lauria, Repubblica, 4 gennaio 2015, Palermo, p. IV).","Tipo: Prestito / Inglese, Formanti: out (inglese), control (inglese)"
outperform,sost,"Nel mercato finanziario, variazione percentuale del valore di un titolo superiore alla media di mercato.","Questo ha spinto Exane Bnp Paribas ad alzare il giudizio (outperform), perché Mps è «troppo a buon mercato per ignorarla». (Andrea Greco, Repubblica, 17 febbraio 2015, p. 24, Economia).","Tipo: Prestito / Inglese, Formanti: out (inglese), perform (to) (inglese)"
pacchetto sicurezza,loc nom,"Provvedimenti governativi finalizzati a incentivare l’azione di contrasto alla criminalità, per favorire un’adeguata percezione di sicurezza da parte dei cittadini.","[tit.] «Pacchetto sicurezza» all’esame dell’Europa [testo] […] proprio ieri gli esperti della Commissione europea hanno iniziato l’esame della compatibilità con le regole Ue del nuovo «pacchetto sicurezza» messo a punto dal ministro degli Interni, Roberto Maroni, che per impegni in Italia era assente ieri dalla riunione del Consiglio dei ministri dei Ventisette. (Franco Serra, Avvenire, 9 novembre 2010, p. 15, Oggi Italia).","Tipo: Composizione / Nome+nome, Formanti: pacchetto, sicurezza"
pacchetto-vacanza,loc nom,"Formula turistica comprendente viaggio e soggiorno completo, che le agenzie di viaggio propongono ai propri clienti.","In aumento dell'1,6% anche i pacchetti-vacanza «tutto compreso», mentre l'alloggio in un albergo a mezza pensione per una settimana costa lo 0,8% in più. (Bruno Ruggiero, Quotidiano Nazionale, 11 luglio 2011, p. 14, Cronache).","Tipo: Calco lessicale / Nome+nome, Formanti: pacchetto, vacanza"
pacco-bomba,loc nom,Involucro contenente un ordigno esplosivo.,"[tit.] Prova generale d’attacco / Al Qaeda manda pacchi-bomba / [Barack] Obama: vogliono colpirci [testo] Pacchi bomba di Al Qaeda su aerei che dallo Yemen erano diretti negli Stati Uniti. I terroristi della rete di Bin Laden ripropongono la loro minaccia anti-americana in vista delle elezioni di medio termine. (Guido Olimpio, Corriere della sera, 30 ottobre 2010, p. 1, Prima pagina). ** «Se vediamo bene non c’è azione, isolata o eversiva che non sia stata di fatto annunciata con un martellamento attraverso i social network. L’attentato ad [Roberto] Adinolfi, ad esempio, è stato preannunciato da una lunga campagna contro Ansaldo e Finmeccanica, i pacchi bomba alla Stampa e all’Europol di Brescia, per non dire di Equitalia e degli attentati ai tralicci della telefonia mobile. Sia che si tratti di piccole cellule che di gesti isolati non è mai mancata una anticipazione sulla Rete» [Alfredo Mantovano intervistato da Angelo Picariello]. (Avvenire, 1 maggio 2013, p. 9, Primo piano). ** [tit.] Pacco bomba, spy-story a Quezzi / Ricevuto da un ex funzionario Nato: sul posto intervengono anche gli 007 (Secolo XIX, 19 febbraio 2015, p. 24, Genova).","Tipo: Composizione / Nome+nome, Formanti: pacco, bomba"
pacifinto,sost,"Chi si proclama pacifista, senza operare realmente per il conseguimento di soluzioni pacifiche; a esso relativo.","E che dire di [Recep Tayyip] Erdogan, eroe che un anno fa veniva evocato dalle piazze palestinesi? Spiazzato dalle rivolte arabe, preoccupato dal traballante [Bashar al-] Assad (a proposito: quando una spedizione sulla Siria?), il leader turco sta ricucendo con Israele. Buttando a mare i «pacifinti» suoi amici dell'Ihh, quelli che sulla Marmara lasciarono nove morti. (Francesco Battistini, Corriere della sera, 4 luglio 2011, p. 30, Idee & opinioni).","Tipo: Parola macedonia, Formanti: pacifista, finto"
Pacs,sost,"Acronimo del fr. Pacte civil de solidarité, Patto civile di solidarietà, legge approvata in Francia nel 1999 per il riconoscimento delle unioni di fatto.","l’onorevole [Paola] Concia ha legato il suo impegno politico alle lotte parlamentari contro l’omofobia e presentato tre proposte di legge sulle unioni tra persone dello stesso sesso, dai «pacs» alle nozze vere e proprie. (Monica Guerzoni, Corriere della sera, 6 agosto 2011, p. 25, Cronache). ** A Milano dove vivete c’è il registro delle unioni civili, vi siete iscritti?  «Ovvio. Dal primo giorno. Quando ci siamo conosciuti noi, l’idea di rivendicare il matrimonio non esisteva nemmeno nel movimento gay. Al massimo si parlava dei “Pacs”, ma l’idea di fare una piattaforma “al ribasso”, era un’idea politicamente sbagliata» [Roberto Zacheo e Riccardo Perelli Cippo intervistati da Z(ita) D(azzi)]. (Repubblica, 22 luglio 2015, p. 3).","Tipo: Prestito / Francese, Formanti: pacte (francese), civil (francese), solidarité (francese)"
pacsato,sost,Chi ha contratto un Pacs.,"Perché volere che lo stato legittimi unioni in cui sono garantiti diritti, ma non doveri (mentre gli sposati devono sottostare a doveri maggiori dei pacsati)? (Francesco Agnoli, Adige, 29 gennaio 2007, p. 1, Prima pagina). ** I famosi Pacs, contratti per le unioni civili francesi, compiono 10 anni. Pensati per gli omosessuali, oggi però il 95% dei Pacs vengono stipulati da coppie eterosessuali, spesso come fase di «fidanzamento». Nel 2008 sono stati in totale 144 mila, e ora il governo ha intenzione di estendere i diritti dei «pacsati». (Stampa, 14 ottobre 2009, p. 14, Estero).","Tipo: Suffissazione / Denominale, Formanti: Pacs (francese), -ato"
Padania,sost,L'Italia settentrionale considerata come autonoma e indipendente.,"«E poi, siamo sicuri che [Umberto] Bossi in prospettiva pensi alle questioni nazionali? Io ho la sensazione che la famosa padania lui la farà con le Regioni e il federalismo molto più che con un governo centrale. Bossi chiederà la Lombardia e magari altro ancora, non il candidato premier» [Maurizio Belpietro intervistato da Marco Cremonesi]. (Corriere della sera, 5 novembre 2010, p. 9, Primo Piano).","Tipo: Suffissazione / Deaggettivale, Formanti: padano, -ia"
padanismo,sost,Sentimento di appartenenza alla Padania.,"forse non si coglie del tutto la nuova «mutazione genetica» che è in atto nel partito, soprattutto da quando sembra costituire, in prima persona o con i soci più contigui, l'ossatura sostanziale, se non il vero motore, dell'esecutivo. E cioè il concreto abbandono (magari senza rimpianti) del «padanismo» integrale. (Giuseppe Baiocchi, Corriere della sera, 28 settembre 2010, p. 9, Politica).","Tipo: Suffissazione / Deaggettivale, Formanti: padano, -ismo"
padanista,sost,Chi o che sostiene l'autonomia della Padania.,"Produrre Parmigiano Reggiano, nonostante prestigio e notorietà del marchio, non equivale a usufruire di una rendita di posizione, tutt'altro. Sarà perché i caseifici sono mono-prodotto e perché devono affrontare una stagionatura di 24 mesi che comporta pesanti oneri finanziari, non è un Bengodi. In tanti preferiscono vendere a metà percorso a grossisti-stagionatori che a loro volta non potrebbero vivere solo di questo lavoro e quindi in diversi casi sono produttori anche di Grana Padano, il formaggio diretto concorrente. I critici parlano di un evidente conflitto di interesse perché i padanisti giocano con una doppia casacca e non sono votati alla religione del Parmigiano. Altri sostengono invece che bisogna lasciarsi il passato alle spalle e guardare più che alla sopravvivenza delle singole aziende a una nuova organizzazione della filiera. (Dario Di Vico, Corriere della sera, 4 giugno 2010, p. 27). ** Chi ci salverà, chi si salverà dai salotti? I «salotti buoni», per dire che sono invece cattivissimi; poi i «salotti romani», come risuonano nell'immaginario incubatico padanista; quindi i «soliti salotti» per designare la più generica, ambigua e agognatissima sfilza di divani forti, terrazze da inciucio, nuovi anfitrioni e consuete signore (Filippo Ceccarelli, Repubblica, 15 luglio 2010, p. 38). ** nell’elenco delle vittime della malagiustizia o della criminalità proposto dal leader incapace di frenare il tic padanista che gli appartiene ci sono soltanto italiani al di sopra della Linea Gotica: dal tabaccaio ucciso ad Asti in una rapina all’imprenditore di Bergamo condannato a sei anni per aver sparato a un ladro. (Mario Ajello, Messaggero, 1 marzo 2015, p. 1, Prima pagina).","Tipo: Suffissazione / Deaggettivale, Formanti: padano, -ista"
padanità,sost,Il sentimento autonomistico della Padania.,"[Umberto] Bossi è riuscito a conservare, pur nella malattia e lontano dai media, l'aura mitica del fondatore di un popolo. Nessuno poteva sostituirlo in questo ruolo: l'invenzione di una comunità dalle radici artificiali -- una padanità inesistente, sia nella versione celtica che nel revival crociato -- ma straordinaria per adesione a bisogni e paure degli umili e degli impauriti. (Gad Lerner, Repubblica, 15 aprile 2008, p. 1, Prima pagina).","Tipo: Specializzazione, Formanti: padanità"
padano,agg,"Della Padania, relativo all'autonomia della Padania.","Il capo padano non ha mai nascosto la sua preoccupazione di fronte alla gravità del momento: «Possiamo ritrovarci poveri da un giorno all'altro» ha detto l'altra sera ad Avio, in Trentino. Resta il fatto che, nella cacofonia delle mille proposte di cambiamento della manovra bis, ancora non è chiaro a quali modifiche pensi la Lega. (M. Cre., Corriere della sera, 20 agosto 2011, p. 10, Primo Piano).","Tipo: Specializzazione, Formanti: padano"
paese-canaglia,loc nom,"Stato che, in modo più o meno attivo e palese, sostiene o fomenta il terrorismo internazionale.","Davanti alle risorse energetiche dei vari Paesi-canaglia, e alle infinite possibilità di scambi commerciali con loro, non c’è ribrezzo personale o distanza etica o dubbio geo-politico o paura di fare arrabbiare gli americani che regga. (Mario Ajello, Messaggero, 3 dicembre 2010, p. 4, Primo Piano). ** il Cremlino è contrario alle armi antimissile americane che, anche se puntate su Paesi-canaglia, possono sempre essere utilizzate contro la Russia. (Massimo Gaggi, Corriere della sera, 22 gennaio 2017, p. 13, Esteri).","Tipo: Calco lessicale / Nome+nome, Formanti: paese, canaglia"
Paese cerniera,loc nom,Nazione che costituisce un elemento di collegamento e dialogo tra realtà o blocchi politici divisi o contrapposti.,"[Pier Luigi] Petrillo, docente di diritto pubblico all’Università di Siena, indaga un Paese cerniera che, pur non appartenendo a nessuno dei due, è fra gli Stati musulmani quello in cui più si avverte l’influenza del ragionamento greco ed orientale, e dove i concetti di Costituzione e costituzionalismo, come si sono delineati nell’Europa settecentesca, sono penetrati nella cultura persiana di fine Ottocento, tramite l’Impero ottomano, «per diventare subito patrimonio condiviso dei teorici del diritto islamico». (Adige, 19 gennaio 2009, p. 5, Cultura e Società).","Tipo: Calco lessicale / Nome+nome, Formanti: paese, cerniera"
paese-chiave,loc nom,"Nazione che assume un'importanza fondamentale nell'ambito di uno specifico fenomeno o di un determinato contesto, con particolare riferimento allo  scenario internazionale.","E questo frena la vostra espansione futura? «No. Per Eon l’Italia è un paese-chiave, soprattutto per l’espansione delle energie rinnovabili: nell’eolica è il terzo mercato (dopo gli Usa e la Spagna) con una potenza di 280 megawatt. […]» [Wulf Bernotat intervistato da Marika de Feo]. (Corriere della sera, 10 marzo 2010, p. 33, Economia). ** Con i meccanismi legislativi del Congresso inceppati da tempo e un sistema elettorale basato sulle primarie che non riesce più a selezionare candidati validi, l’immagine del sistema politico del Paese-chiave dell’Occidente rischia di essere ridotta a quella dello scontro pecoreccio tra infedeltà coniugali incrociate. (Massimo Gaggi, Corriere della sera, 9 ottobre 2016, p. 1, Prima pagina).","Tipo: Composizione / Nome+nome, Formanti: paese, chiave"
pagamento elettronico,loc nom,Modalità di pagamento basata su un sistema informatico di trasferimento di fondi.,"[tit.] Sono già quattro miliardi i pagamenti elettronici / Mezzo milione di persone salda il conto con i cellulari (Sole 24 Ore, 30 agosto 2009, p. 15, Economia e Imprese). ** In Giappone i pagamenti elettronici sono già di uso più che comune, in Corea i sistemi contactless sono usati da cinque milioni di utenti. Sono abbastanza avanti anche le Filippine. (Rosaria Amato, Repubblica, 1 aprile 2012, p. 36, La Domenica). ** È stata la procura di Roma a disporre l'ispezione di Bankitalia che ha portato allo stop ai pagamenti Pos in Vaticano. Per palazzo Koch, Deutsche Bank Italia non può fornire quelle macchinette perché la Santa Sede non è in regola con la normativa anti-riciclaggio. Il no di via Nazionale è arrivato il 6 dicembre e la banca ha disposto il ritiro di tutti gli strumenti per i pagamenti elettronici. (Maria Elena Vincenzi, Repubblica, 8 gennaio 2013, p. 19, Cronaca). ** Cupertino avrebbe anche assunto professionisti specializzati nell’implementazione di sistemi di pagamento elettronico e individuato una piattaforma hardware sicura. (Secolo XIX, 2 settembre 2014, p. 9, Radar).","Tipo: Calco lessicale / Nome+aggettivo, Formanti: pagamento, elettronico"
pageview,loc nom,Il numero delle pagine consultate in un sito web nell'arco di un periodo di tempo determinato.,"In occasione del lancio del nuovo canale Yahoo! Lifestyle in Europa, Yahoo! ha condotto, con Skopos, lo studio «What Women Want» su un campione di 4.000 utenti Internet italiane per capire di più della relazione donne e Web. Il 50% degli utenti Internet è donna, 11 milioni di internaute ogni mese di cui il 47% si collega ogni giorno e che navigano mediamente 38 ore al mese totalizzando 27,5 miliardi di page view ogni mese (+25% rispetto al 2009). (Lor. Brio., Repubblica, 20 settembre 2010, Affari & Finanza, p. 34).","Tipo: Prestito / Inglese, Formanti: page (inglese), view (inglese)"
paginata,sost,"Pagina intera, piena.","in soli sette giorni molto è cambiato. […] C'è stato, ancora, il «segnale forte» della paginata a pagamento sui giornali («Politici ora basta») di Diego Della Valle. [Roberto] Maroni ritiene necessario «tenerne conto», anche se è attento a chiarire che «ciò non significa disponibilità a strane operazioni politiche, ma solo la presa d'atto di un appello che non si può ignorare, proprio perché viene da uno dei più grandi imprenditori italiani». (Marco Cremonesi, Corriere della sera, 2 ottobre 2011, p. 5, Primo Piano). ** «Oggi l'informazione si fa spesso più per accumulo che per analisi e valutazione, e al posto di qualche ""paginata"" servirebbe una guida utile a comprendere meglio la realtà: in questo sta il senso del giornalismo, per un'informazione professionale, qualificata, capace di selezionare», ha detto Franco Siddi, segretario nazionale della Fnsi. (O. V., Sicilia, 11 aprile 2013, p. 17, Noi Oggi).","Tipo: Suffissazione / Denominale, Formanti: pagina, -ata 3 [quantità approssimativa]"
palliativista,sost,"Medico specialista nelle cure palliative, finalizzate a alleviare il dolore.","«Lo scorso anno -- spiega Gian Lorenzo Scaccabarozzi, primario del Dipartimento della Fragilità dell’ospedale di Lecco e curatore della ricerca -- palliativisti, infermieri e medici di medicina generale hanno firmato un documento di consenso. Dieci punti che affermano, tra l’altro, il valore e l’importanza dell’équipe multidisciplinare e multiprofessionale, riconoscendo la necessità che la responsabilità clinica sia definita dal piano assistenziale individuale. Questa collaborazione, ormai una realtà concreta in molte Regioni, si rafforzerà di certo grazie ai decreti relativi alla legge 38 che ha come punto di riferimento la centralità del malato e della sua famiglia». (Francesca Lozito, Avvenire, 27 novembre 2010, p. 4, Primo piano).","Tipo: Suffissazione / Deaggettivale, Formanti: palliativo, -ista"
pallonaro,agg,"(Scherz. Iron.) Relativo, dedicato al gioco del calcio, allo svolgimento del campionato di calcio.","Al di là delle sciocchezze, in pochi hanno osservato che l'Italia calcistica è improvvisamente tornata nel suo elemento primordiale: tragedie nazional-popolari, psicodrammi pallonari, polemiche incarognite, scuse ufficiali alla patria con i lucciconi agli occhi, processi mediatici e l'angoscia di non aver più diritto all'errore. (Daniele Zaccaria, Liberazione, 11 giugno 2008, p. 20, Attualità). ** La tessera del Tifoso, piombata nel «pianeta pallonaro» nella stagione 2009/10 a ridosso di quelle misure atte a ridurre la violenza all’interno degli impianti sportivi, non era mai stata ben voluta dai tifosi. Vere e proprie battaglie, anche a colpi legali, sono state combattute dalle varie associazioni dei tifosi che l’hanno sempre vissuta come una privazione della libertà personale, ma soprattutto come un’ostilità pensata da chi con il calcio non ha mai avuto a che fare e che quindi non ne conosce dinamiche e flussi. (Tiziano Carmellini, Tempo, 13 marzo 2012, p. 2, Primo Piano). ** In quello scambio telefonico c’è il quadro tragico e sconfortante di una giungla pallonara, nella quale vige una feroce legge di natura: pesce più grosso mangia quello più piccolo. (Massimiliano Castellani, Avvenire, 15 febbraio 2015, p. 2, Idee). ** Le tv sono il motore dell’economia pallonara: per avere un’idea nel campionato inglese gli accordi fra i club e le emittenti (inclusi i ricavi dall’estero) assicurano 3,9 miliardi l’anno. La Spagna viaggia a quota 1,7, anche la Germania ci ha superato (1,4). (Monica Colombo e Daniele Sparisci, Corriere della sera, 11 giugno 2017, p. 2, Primo piano).","Tipo: Suffissazione / Denominale, Formanti: pallone, -aro"
panciometro,sost,(Scherz. Iron.) Strumento per misurare la circonferenza della vita e verificare un'eventuale prominenza della pancia; meccanismo per il controllo dell’ingrassamento.,"[Gianfranco] Fini e [Carlo] Giovanardi ci hanno regalato una legge iperproibizionista sulle droghe; l'ex ministro [Girolamo] Sirchia ha messo alla berlina i fumatori, e per sovrapprezzo avrebbe voluto imporci il panciometro di Stato (limite massimo: 102 centimetri per lui, 88 per lei); il ministro [Giuliano] Amato ha proposto l'antidoping all'uscita delle scuole. Dev'essere un riflesso biblico, l'idea che le porte del Paradiso s'aprano attraverso privazione ed espiazione. (Michele Ainis, Stampa, 1 maggio 2007, p. 41, Società e Cultura).","Tipo: Confissazione / Suffissoide, Formanti: pancia, -metro"
pangiuridicismo,sost,Tendenza a far prevalere i valori giuridici nella vita e nei rapporti che regolano una società complessa.,"Un rapporto con il mondo laico di cultura liberale non potrebbe che avvenire, naturalmente, [...] anche sulle risposte da dare alle sfide che l’onnipotenza congiunta della globalizzazione, della tecno-scienza e di un pangiuridicismo sempre più invadente pongono alle società democratiche e all’intera nostra tradizione culturale. (Ernesto Galli Della Loggia, Corriere della sera, 25 luglio 2011, p. 1, Prima pagina).","Tipo: Confissazione / Prefissoide, Formanti: pan-, giuridicismo"
panic selling,loc nom,"Nel linguaggio borsistico, vendita convulsa di titoli, a qualsiasi prezzo, per il timore di un possibile crollo del mercato.","Milano è stata la migliore piazza d’Europa. Gli investitori sono tornati. Hanno comprato e dato fiducia, dissipando il «panic selling». Ovvero l’ansia che prende chi opera sui mercati finanziari quando gli indici vanno in rosso a velocità folle. A rasserenare gli animi è stata l’asta dei Bot da 6,5 miliardi che è stata integralmente sottoscritta da investitori italiani e, in parte anche da quelli esteri. (Filippo Caleri, Tempo, 13 luglio 2011, p. 2, Primo Piano).","Tipo: Prestito / Inglese, Formanti: panic (inglese), selling (inglese)"
pannelliano,agg,"Seguace o fautore di Marco Pannella, esponente politico dei Radicali italiani; relativo a Marco Pannella e alla sua linea politica.","L'odierna campagna pannelliana, contro l'inciviltà delle nostre galere, dovrebbe muovere non a compassione per l'arsura delle sue carni, ma a indignazione per l'aridità mentale e morale di un vasto mondo politico. (Davide Giacalone, Libero, 24 giugno 2011, p. 17, Attualità).","Tipo: Suffissazione / Denominale, Formanti: Pannella (Marco), -(i)ano"
panpoliticismo,sost,Tendenza a far prevalere le istanze della politica nella vita e nei rapporti che regolano una società complessa.,"Non ci aiuta certamente il panpoliticismo italiano, che è la faccia dialetticamente connessa all'antipolitica, per cui tutto si attribuisce sempre alla responsabilità della classe politica, di sindaci e amministratori. Non che non vi sia, naturalmente, la responsabilità politica. Ma da sola non basta a spiegare fenomeni di così grande complessità. (Ernesto Paolozzi, Repubblica, 16 luglio 2009, Napoli, p. I). ** La Lega ha sempre oscillato fra un secessionismo velleitario e un sindacalismo territoriale teso solo a trattenere nei luoghi da essa controllati il massimo della ricchezza prodotta. Il tutto condito con un «pan-politicismo» (la pretesa di fare della Lega il centro della vita comunitaria; il rifiuto di privatizzazioni e liberalizzazioni per non perdere il controllo sulle risorse locali) che poteva soddisfare solo le esigenze dei ceti sociali che alla politica chiedono protezione. (Angelo Panebianco, Corriere della sera, 2 gennaio 2014, p. 1, Prima pagina).","Tipo: Confissazione / Prefissoide, Formanti: pan-, politicismo"
pantaloni cargo,loc nom,"Pantaloni che richiamano lo stile, il taglio e la praticità dell'abbigliamento dei trasportatori.","Cp Company ripercorre invece 100 anni di abbigliamento sportivo che, partendo dalle origini squisitamente atletiche, suggerisce ora atmosfere vintage dal gusto british con pantaloni cargo e pullover fatti a mano che rievocano le maglie dei pescatori inglesi d'inizio '900. (Flavia Fiorentino, Corriere della sera, 12 gennaio 2012, p. 34, Cronache).","Tipo: Composizione / Nome+nome, Formanti: pantalone, cargo (cinese)"
papaboy,loc nom,Giovane che partecipa ai grandi raduni cattolici intorno al Papa.,"I papaboys hanno catturato la simpatia dei madrileni. Pregano, cantano, si divertono ma soprattutto ascoltano. (Franca Giansoldati, Messaggero, 20 agosto 2011, p. 10, Cronache). ** Domani la prima festa «Viva il Papa» per il nuovo Pontefice in piazza San Pietro, con la data stabilita dai Papa boys a scatola chiusa, quando non si era ancora diffusa la notizia che questo sarebbe stato un conclave-lampo. (Grazia Maria Coletti, Tempo, 14 marzo 2013, p. 40, Cronaca di Roma). ** Si tratta infatti di una Giornata mondiale della gioventù, qualcosa cioè che Karol il Grande ha inventato e incrementato, edizione dopo edizione, fino a identificarvisi, generando una ben definita specie socioecclesiale: i papaboys (della quale io stesso, sia pure d’un soffio, mi onoro di aver fatto parte). (Guido Mocellin, Avvenire, 31 luglio 2016, p. 2, Idee).","Tipo: Composizione / Nome+nome, Formanti: Papa, boy (inglese)"
papamobile,sost,Automobile appositamente progettata e realizzata per i brevi spostamenti compiuti dal Papa.,"I 250 mila fedeli accorsi […] a vedere il Papa non sono rimasti delusi: oltre alla sua immagine sui maxischermi, sono riusciti senza troppe difficoltà a scorgere il pontefice durante l’andirivieni della Papamobile tra la Sagrada Familia e l’Arcivescovado. (Elisabetta Rosaspina, Corriere della sera, 8 novembre 2010, p. 15, Esteri).","Tipo: Parola macedonia, Formanti: Papa, auto(mobile)"
papà-nonno,loc nom,Uomo che diventa padre in età avanzata.,"Ma su una cosa Susan Tollesfen non molla: possibile che lei, mamma-nonna, pentita di avere rinviato troppo la maternità sia al centro di così tante attenzioni e non lo siano invece attori, cantanti, personalità varie, ultrasettantenni, papà-nonni, padri nella terza età con licenza di egoistica soddisfazione filiale? Non ha mica tutti i torti. (Fabio Cavalera, Corriere della sera, 7 novembre 2011, p. 26, Cronache).","Tipo: Composizione / Nome+nome, Formanti: papà, nonno"
paparazzato,agg,Colto dall'obiettivo indiscreto di un paparazzo.,"Alessandro Zamperini è sempre accompagnato da belle donne. L’estate scorsa è stato «paparazzato» a Formentera in compagnia di Nicole Minetti. (Adige, 29 dicembre 2011, p. 47, Sport). ** Con il suo modo di fare impeccabile, da vero gentleman, un vero professionista, [Mario Pizzi] riusciva a essere benvoluto sia dai colleghi che dai paparazzati, in parte «vittime» di un obiettivo curioso ma mai fastidioso. (Sim[ona] Cap[orilli], Tempo, 5 novembre 2012, p. 12, Omnibus).","Tipo: Suffissazione / Denominale, Formanti: paparazzo, -ato"
parafarmacia,sost,Esercizio commerciale per la vendita di prodotti per la cura del corpo e della salute.,"Molte delle attuali parafarmacie dovrebbero fare il salto e specie nei piccoli centri l'offerta di punti vendita sanitari dovrebbe aumentare. Avremo anche noi nelle città catene come l'inglese Boots dove i medicinali sono esposti orgogliosamente come fossero formaggi o frutta esotica? È difficile, anche se l'Antitrust apre alla possibilità che si creino reti che colleghino fino ad otto farmacie e che quindi in teoria possono proporre al consumatore prezzi più convenienti e orari dilatati. (Dario Di Vico, Corriere della sera, 7 gennaio 2012, p. 1, Prima pagina). ** Se passerà la svolta, le parafarmacie saranno tenute a fare i turni notturni, come oggi accade per le farmacie. (Michele Lombardi, Secolo XIX, 19 febbraio 2015, p. 9, Politica).","Tipo: Prefissazione, Formanti: para-, farmacia"
paraistituzionale,agg,"Che può sembrare proprio delle istituzioni, che mostra un carattere istituzionale.","È come se la volontà di voltare pagina fosse frustrata dalla tentazione di liquidare come complotti indagini che ipotizzano fenomeni radicati e finora impuniti. Magari sono realtà esagerate dall’uso politico delle inchieste e dai contraccolpi, inevitabili e a volte perversi, delle intercettazioni. Eppure quel sottobosco paraistituzionale esiste. E non valutarne contorni e ramificazioni finisce per regalare il monopolio della tanto abusata «questione morale» non solo all’opposizione, ma anche ai propri alleati. (Massimo Franco, Corriere della sera, 19 febbraio 2010, p. 1, Prima pagina).","Tipo: Prefissazione, Formanti: para-, istituzionale"
parcheggio-blu,loc nom,"Area contrassegnata da una striscia blu, riservata alla sosta di autoveicoli privati, a pagamento o gratuita per i residenti.","«Questa storia dei parcheggi blu a pagamento non è altro che un'altra tassa. Non sanno più cosa inventare per tirarti fuori i soldi dal portafoglio». Le parole sono quelle di  Franco , un over 65 e danno l'idea di come […] la gente stia affrontando, con veemenza, il tema dei nuovi parcheggi a pagamento. (Renzo M. Grosselli, Adige, 12 ottobre 2011, p. 18, Trento).","Tipo: Composizione / Nome+aggettivo, Formanti: parcheggio, blu"
parcheggio rosa,loc nom,"Area contrassegnata da una striscia rosa, riservata alla sosta di autoveicoli privati di gestanti e puerpere.","Fra i posti macchina, già delineati come posteggi pubblici a pagamento, tre stalli saranno infatti allargati e riservati unicamente a donne in gravidanza e a famiglie con bambini aventi un età massima di due anni. Questi «parcheggi famiglia», paragonabili per certi aspetti ai già diffusi «parcheggi rosa», presenti in diverse città italiane, saranno gratuiti e con una limitazione temporale della sosta per un massimo di due ore. (Roberta Rauzi, Adige, 2 ottobre 2010, p. 50, Valli di Non e Sole).","Tipo: Composizione / Nome+aggettivo, Formanti: parcheggio, rosa"
parco artistico,loc nom,Area pubblica all'aperto destinata allo svolgimento di esposizioni e manifestazioni artistiche.,"Poco al di là del golfo di Pirano, altre pietre, su altre alture, raccontano altre storie. Si tratta delle sculture del parco artistico «Forma Viva», ospitato nella penisola di Sezza, proprio di fronte a Portorose. La raccolta di opere è andata arricchendosi grazie ai numerosi simposi internazionali di scultura avviati negli anni Sessanta su iniziativa degli artisti sloveni Jakob Savinšek e Janez Lenassi. (Cristina Favento, Piccolo, 5 agosto 2011, p. 39).","Tipo: Composizione / Nome+aggettivo, Formanti: parco, artistico"
parco eolico,loc nom,Area adibita alla produzione di energia eolica.,"C’è un’alternativa? Certo che c’è: si chiama privatizzazione. In questo caso sì che la divisione tra rete e produttore avrebbe senso, con la prima in mano pubblica per garantire la concorrenza e la strategicità del servizio, e poi libera competizione fra privati. Non si vuole o non si può fare anche per tutelare ""campioni nazionali"" come Eni ed Enel? Benissimo, ma allora si rendano questi campioni davvero forti rispetto, per esempio, ai francesi, anche quelli statali ma con ben altra forza in termini di libertà di produzione (per l’elettricità) e di estrazione (per petrolio e gas). Al contrario, si legano le mani all’Enel sul nucleare, mentre si impedisce all’Eni di estrarre gas e petrolio dove c’è. In compenso si finanziano a costi super parchi eolici e solari, infilando anche questi costi prima nelle bollette dei cittadini, poi nelle tasse sotto forma di sgravi ripagati da altri contribuenti. (Marlowe, Tempo, 22 gennaio 2012, p. 3, Primo Piano).","Tipo: Composizione / Nome+aggettivo, Formanti: parco, eolico"
parco letterario,loc nom,"Area verde o monumentale che comprende case, strade, interi centri abitati o parchi, legati alla memoria, alla vita, alle atmosfere che hanno ispirato le opere di uno scrittore o ai luoghi nei quali ha rappresentato i suoi personaggi; i parchi letterari, marchio registrato, sono nati da un progetto formulato dallo scrittore Stanislao Nievo nel 1990, con il patrocinio dell'Unesco.","[tit.] «Avanti con lo sport e il parco letterario» [testo] [...] Poi il progetto del «parco letterario» nell’olivaia arcense, in grado di collegarsi con Laghel e Ceniga. (Adige, 14 gennaio 2012, p. 35, Arco).","Tipo: Polirematica / Nome+aggettivo, Formanti: parco, letterario"
parcometrato,agg,Dotato di parcometri che regolano la sosta a pagamento dei veicoli privati.,"I vigili hanno inoltre, accertato che l'occupazione abusiva è stata realizzata in parte in area parcometrata e in parte in un parcheggio riservato a persone disabili e che la segnaletica verticale indicante il parcheggio riservato ai disabili è stata rimossa, motivo per cui «è stata trasmessa informativa di reato alla locale autorità giudiziaria -- continuano dal I municipio --. I nostri uffici hanno già predisposto gli atti necessari per chiedere il ripristino dello stato dei luoghi e successivamente, insieme al personale dell'Atac, si procederà alla riapposizione della segnaletica divelta». (Clarida Salvatori, Corriere della sera, 2 settembre 2010, Cronaca di Roma, p. 8).","Tipo: Suffissazione / Denominale, Formanti: parcometro, -ato"
parco scientifico,loc nom,"Area appositamente attrezzata che ospita e collega istituti di istruzione superiore e centri di ricerca, con l'obiettivo di favorire il trasferimento di tecnologie innovative al mondo produttivo.","Progetti strategici su tematiche di interesse regionale o sovra regionale per l'area scientifica/tecnologica dell'Aerospazio. Dotazione 20 milioni di euro (elevabili a circa 30). Beneficiari: aggregazioni di imprese, università, centri di ricerca, parchi scientifici e tecnologici, poli di innovazione. (Stampa, 20 luglio 2008, p. 25). ** [tit.] Il parco scientifico nella piattaforma Cnr / Inserito nella rete dell'agricoltura biologica [testo] Riconoscimento al Parco scientifico tecnologico. Il Pst-Kr è stato inserito nella PIattaforma Tecnologica Italiana in Agricoltura Biologica (PtBio Italia) del Dipartimento agroalimentare del Consiglio nazionale delle ricerche (Cnr). (Gazzetta del Sud, 3 marzo 2014, Catanzaro Crotone Lamezia Vibo, p. 21).","Tipo: Polirematica / Nome+aggettivo, Formanti: parco, scientifico"
pareggite,sost,"(Scherz.) Condizione patologica di una squadra che, in più partite consecutive, riesce solo a pareggiare.","[tit.] Pareggite acuta / La Juve tira il freno anche contro il Chievo / [Claudio] Marchisio fuori giri, centrocampo in difficoltà, non basta un gol di [Paolo] De Ceglie in fuorigioco. [Alessandro] Del Piero entra troppo tardi (Giornale, 4 marzo 2012, p. 37, Sport). ** Un problema di sindrome, una mezza malattia. Quella del gol incassato che sembra una maledizione, e la pareggite del Brescia, infettiva. (Armando Napoletano, Secolo XIX, 22 marzo 2014, p. 44, La Spezia Sport).","Tipo: Suffissazione / Denominale, Formanti: pareggio, -ite"
parental control,loc nom,"Codice di controllo familiare, sistema di blocco elettronico ideato per impedire ai minori la visione di trasmissioni televisive a pagamento non ritenute idonee dai genitori; anche, programma informatico, opportunamente impostato dai genitori, che impedisce l'accesso a siti web di contenuto sconsigliato ai minori.","Di fatto film vietati ai minori di quattordici anni o trasmissioni con linguaggio volgare e immagini violente sono già entrate nella programmazione dei pomeriggi tv e della prima serata. Perché la nuove norme che hanno dato il via libera ai palinsesti «selvaggi» individuano come unica barriera il filtro elettronico dei televisori, chiamato con la locuzione anglosassone parental control. (Giacomo Gambassi, Avvenire, 27 marzo 2014, p. 28, Agorà Spettacoli).","Tipo: Prestito / Inglese, Formanti: parental (inglese), control (inglese)"
parentopoli,sost,Scandalo legato a favori che si presume siano stati concessi illecitamente a familiari di politici o di personalità influenti.,"«Il Pd, a livello locale, è fatto di gente che cerca di arraffare soldi perché non ha mai lavorato in vita sua, e di aiutare i parenti. Terni è una ""parentopoli""» [Antonio Baldassarre intervistato da Barbara Romano]. (Libero, 31 maggio 2009, p. 12, Italia). ** «Sulla questione ""parentopoli"" l'Idv cerca titoli a effetto sui giornali con il risultato di mettere a rischio l'unica norma veramente incisiva della riforma università». Eugenio Mazzarella (Pd), componente della commissione Istruzione alla Camera, ce l'ha con il partito di Antonio Di Pietro che, con un emendamento al Ddl Gelmini presentato in aula, ha innescato una «corsa demagogica» che ha contagiato Fli e Lega creando un inedito asse. (R. Fe., Sole 24 Ore, 28 novembre 2010, p. 17, Politica e società). ** si sta verificando anche il pedigree di alcune cooperative, a livello di gestione e di personale assunto, con alcuni riscontri su «parentopoli» per esponenti politici del territorio, talvolta direttamente coinvolti nelle società. (Mario Barresi, Sicilia, 7 marzo 2015, p. 5, Il Fatto). ** Le segnalazioni che arrivano all’Anac sono tutte da verificare, ovvio. Ma l’odore della parentopoli universitaria in barba alle norme è penetrante. (Sergio Rizzo, Corriere della sera, 24 settembre 2016, p. 1, Prima pagina).","Tipo: Confissazione / Suffissoide, Formanti: parente, -poli 2 [Scandalo]"
parisiano,sost,"Chi si riconosce nelle posizioni politiche di Arturo Parisi, esponente del movimento della Margherita; di Arturo Parisi.","Ma non s’è vista l’ombra di un Veltroni o di un veltroniano, né di un Gentiloni, non si è minimamente vista la sagoma di un Fioroni, non si è scorto un qualche prodiano effettivo o parisiano di complemento. (N[ino] B[ertoloni] M[eli], Messaggero, 13 settembre 2010, p. 5, Primo Piano). ** Eppure, a guardar bene, dietro la possibile eccentricità parisiana esiste una questione importante intorno alla quale si stanno interrogando sempre di più i così detti movimentisti del centrosinistra. (Claudio Cerasa, Foglio, 24 aprile 2012, p. I).","Tipo: Suffissazione / Denominale, Formanti: Parisi (Arturo), -(i)ano"
parkour,sost,"Attività ludico-sportiva, progressivamente diffusasi in ambito internazionale, che viene praticata da adolescenti e giovani nei quartieri cittadini.","A sentire il capitano Sean Lerwill, che sta organizzando le lezioni di parkour, l'idea è di aggiornare l'addestramento dei Marines. «Oggi combattiamo su terreni sempre diversi -- ha raccontato al quotidiano Guardian --. La nostra preparazione è ancora quella utilizzata ai tempi delle Falklands, era ora di introdurre elementi nuovi». I salti del parkour, ha sottolineato, potrebbero tornare particolarmente utili in situazioni di «guerriglia urbana». (Paola De Carolis, Corriere della sera, 13 gennaio 2008, p. 25). ** Il centro giovanile Cartiera di via Fossano 8 ospita oggi dalle 16 alle 18 un «saggio» di parkour, lo sport di strada il cui scopo «è andare da un punto all'altro nel modo più veloce possibile, con salti e capriole tra muretti, ringhiere e panchine», come spiega Claudio Naviglia, educatore dell'associazione Asai. (F. Ass., Stampa, 16 aprile 2011, p. 66, Cronaca di Torino). ** Sembra uno sport estremo, ma per i giovani che praticano il parkour è quasi uno «stile di vita». Superare ogni ostacolo presente nell'ambiente circostante, con movimenti abili anche se un po' rischiosi, per loro significa conquistare un pezzo di libertà. Così la città diventa come un «parco giochi». (Graziella De Maria, Sicilia, 13 maggio 2013, p. 33, Catania).","Tipo: Prestito / Francese, Formanti: parcour (francese)"
partitinocrazia,sost,Lo strapotere di movimenti e partiti politici di scarsa consistenza numerica.,"[Silvio] Berlusconi era quello che, non molto tempo fa, spiegava: «Adesso diranno che io offendo il Parlamento, ma questa è la pura verità. Le assemblee pletoriche sono assolutamente inutili e controproducenti». Sarà. Ma ora di colpo, nella politica come quantità, sono diventate fondamentali per l’avvenire del leader cesarista che, nei panni di un convertito al parlamentarismo e alla mediazione a oltranza anche con i più minuscoli esponenti della «partitinocrazia», cerca consensi in ogni angolo del Palazzo, e si rivolge a caccia di voti -- in vista di nuove elezioni, se ci saranno -- a quei personaggi che di voti ne possono vantare in gran copia e li mettono all’asta. (Mario Ajello, Messaggero, 19 settembre 2010, p. 2, Primo Piano).","Tipo: Confissazione / Suffissoide, Formanti: partitino, -crazia"
partito-azienda,loc nom,"Partito politico guidato da un imprenditore, strutturato e gestito sul modello di un'azienda; in senso figurato, azienda orientata verso una parte dello schieramento politico.","anche il Cavaliere non ha più l'energia, lo smalto, la cera dei bei tempi andati. A tratti, lo si vede annaspare fra le macerie fidando nelle riconosciute doti di battutista. Ma non è con le gag che risusciterà il partito-azienda: la creatura non esiste più da un pezzo. (Giuseppe Testa, Sicilia, 24 maggio 2012, p. 1, Prima pagina). ** Marcello Dell'Utri […] non ha dubbi: la costruzione giudiziaria che ha visto in prima fila l'ex procuratore aggiunto Antonio Ingroia, oggi candidato premier alla guida della lista elettorale «Rivoluzione civile», altri non è che una «aggressione dovuta alla discesa in campo di [Silvio] Berlusconi e del partito che io ho fondato insieme a lui. Da quando abbiamo inventato Forza Italia, che io volevo fosse un vero partito-azienda, mi sono piovute addosso le bombe giudiziarie». (Giovanni Bianconi, Corriere della sera, 12 febbraio 2013, p. 31, Cronache). ** Gli attacchi serrati soprattutto del Pd mettono sempre di più in difficoltà i grillini. Il dem Andrea Romano: «Ogni giorno la nebbia sparsa dai parlamentari di [Gianroberto] Casaleggio evapora inchiodandoli alle loro responsabilità. Non si parlavano, non si vedevano? Solo bugie. La verità a Quarto è stata nascosta dall'atteggiamento omertoso del partito azienda di Casaleggio. Aspettiamo a questo punto una reunion dei tre sopranos a 5 stelle per raccontarci qualche altra non verità». (Anna Maria Greco, Giornale, 18 gennaio 2016, p. 10, Interni).","Tipo: Composizione / Nome+nome, Formanti: partito, azienda"
partito-bonsai,loc nom,"(Iron.) Partito politico in miniatura, piccolo partito del quale sembra difficile prevedere una futura crescita.","[tit.] Casini si ritrova un partito bonsai / Pier Ferdinando è sempre più isolato dopo che i cinque fuoriusciti dell'Udc hanno votato la fiducia al governo (Tempo, 30 settembre 2010, p. 15, Primo Piano).","Tipo: Composizione / Nome+nome, Formanti: partito, bonsai (giapponese)"
partito di plastica,loc nom,Partito politico ritenuto privo di solide radici territoriali e fondato su un'aggregazione estemporanea; con particolare riferimento al movimento politico di Forza Italia fondato da Silvio Berlusconi nel 1994.,"il tempo stringe e già domenica prossima Giorgia Meloni, che si era esposta molto con le primarie indette da Angelino Alfano e poi azzerate da Silvio Berlusconi, riunirà le sue truppe al teatro Brancaccio: «Bisogna capire dove sta andando e che cosa vuole essere il Pdl. Non voglio più un partito di plastica, non voglio impresentabili in lista, non voglio un partito che non discute e non condivide decisioni, non voglio un partito di colonnelli, non voglio i parlamentari scelti da cinque persone in una stanza. Voglio un'altra cosa». (Dino Martirano, Corriere della sera, 11 dicembre 2012, p. 14, Primo Piano).","Tipo: Composizione / Nome+preposizione+nome, Formanti: partito, plastica"
partito-guida,loc nom,"Partito politico che determina l'orientamento di una coalizione, distribuendo e controllando il potere, in termini di seggi e incarichi.","nella prossima legislatura l’unica credibile ipotesi di maggioranza politica -- dopo qualsiasi esito elettorale, con qualsiasi sistema di voto -- vede i due partiti [Pd e Udc] come nocciolo duro di un’intesa costituzionale più ampia, non necessariamente formalizzata prima delle elezioni. Sarà una versione della Grosse koalition ridotta ma sostanziale: essendo l’assenza del Pdl dovuta più che a esclusioni pregiudiziali (comunque ovvie, nel caso che [Silvio] Berlusconi pretendesse ancora di presentarsi), all’autoscioglimento di fatto dell’ex partito guida del centrodestra. (Stefano Menichini, Europa, 23 giugno 2012, p. 1, Prima pagina). ** se il segretario del Pd dovesse bruciarsi al primo tentativo e non trovare a palazzo Madama i numeri necessari a governare, il già grave problema della governabilità del Paese rischierebbe di aggravarsi per la possibile implosione del partito-guida dello schieramento vincitore delle elezioni. (Marco Conti, Messaggero, 2 marzo 2013, p. 3, Primo Piano).","Tipo: Composizione / Nome+nome, Formanti: partito, guida"
partito leggero,loc nom,Partito politico che rinuncia a una pesante organizzazione burocratica.,"da una ventina di anni parliamo del «partito leggero». Di leggero in leggero, siamo ora arrivati al «partito liquido» e persino alla cancellazione della parola partito. Secondo molti sondaggisti l'antipolitica, il rifiuto della politica, è ormai così profondo da costringere i partiti a non chiamarsi tali. (Giovanni Sartori, Corriere della sera, 25 aprile 2012, p. 1, Prima pagina). ** Sullo sfondo intanto impazza la polemica contro la «lista di proscrizione» del Pd romano compilata dall'ex ministro Fabrizio Barca. Che è finito nel mirino dei renziani della Capitale per il retrogusto ideologico della sua analisi, pervasa dalla nostalgia per il vecchio partito-chiesa berlingueriano e dalla diffidenza per l'idea di «partito leggero» sul modello anglosassone che [Matteo] Renzi ha in testa. (Laura Cesaretti, Giornale, 22 giugno 2015, p. 8, Interni). ** In prospettiva [Matteo] Renzi vede un partito nuovo, superando «la dicotomia tra partito leggero e partito pesante, che ha rappresentato per tanto tempo una gabbia ideologica». (Roberta D'Angelo, Avvenire, 7 marzo 2017, p. 10, Attualità).","Tipo: Composizione / Nome+aggettivo, Formanti: partito, leggero"
partito liquido,loc nom,"Partito politico caratterizzato da una linea programmatica e da una struttura non precisamente definite, che permettono di adeguarsi alle istanze di volta in volta avanzate dalla società civile.","un partito leggero, nuovo, movimentista, o uno più concreto e tradizionale, fatto di sezioni e tessere? [Pier Luigi] Bersani, si sa, propende per il secondo modello: «Basta con l'idea del partito liquido, altrimenti ci facciamo una bella bevuta e arrivederci e grazie». (Massimiliano Scafi, Giornale, 27 luglio 2010, p. 7). ** «il Pd, per non farsi travolgere dalla dittatura tecnocratica e per non finire schiacciato dai forconi dell’antipolitica, dovrebbe sorridere e sghignazzare un po’ meno quando i nostri avversari parlano di ""partito liquido""; e dovrebbe invece spicciarsi a trasformarsi in un partito aperto, veloce, più americano, e fatto, e guidato, non dalle stesse persone che ci guidano con risultati non folgoranti da ormai una ventina di anni» [Filippo Civati intervistato da Claudio Cerasa]. (Foglio, 24 aprile 2012, p. I). ** «Le primarie del popolo tendono a dare legittimità al cesarismo» avverte [Fabrizio] Barca, che guarda con preoccupazione ai «controllori di tessere» e però ha in testa l'esatto contrario del partito liquido teorizzato da [Walter] Veltroni e poi da [Matteo] Renzi. (Monica Guerzoni, Corriere della sera, 13 aprile 2013, p. 8, Primo Piano). ** È la certificazione, controfirmata dal commissario del Pd romano, che il partito liquido soffre di un male oscuro. Che dopo i signori delle tessere sono arrivati «i padroni di circoli». Finite le elezioni, congressuali, primarie o parlamentarie, si sono portati via le chiavi. Ed eccoli i circoli fantasmi, chiusi tutto l’anno (tranne un giorno), la moltiplicazione delle tessere, i nomadi di via Candoni arruolati per pochi euro. Accuse di brogli, transumanza, triplo salto mortale da una corrente. (Claudio Marincola, Messaggero, 12 dicembre 2014, p. 11, Primo Piano).","Tipo: Composizione / Nome+aggettivo, Formanti: partito, liquido"
passalibro,sost,"Il far circolare libri, lasciando quelli già letti in un luogo frequentato, a disposizione di altri eventuali lettori.","La Festa, a quanto è dato capire, sarà un'altra cosa, e la consulenza di Marino Sinibaldi, neodirettore di Radio Tre e conduttore storico di Fahrenheit, garantisce un'attenzione al lettore e al suo punto di vista, come peraltro è avvenuto e avviene da anni nel corso della trasmissione radiofonica (basti pensare a iniziative come Passalibro, con la pratica del bookcrossing trasformata in testimonianza d'amore verso il libro da parte dei lettori, o della gloriosa Caccia al libro, dove testi fuori catalogo venivano chiesti, trovati e commentati in onda per coinvolgere anche chi non era direttamente interessato al ritrovamento). (Loredana Lipperini, Repubblica, 9 ottobre 2009, p. 35).","Tipo: Calco lessicale / Verbo+nome, Formanti: passare, libro"
passaporto biometrico,loc nom,Passaporto dotato di un microcircuito digitale contenente dati relativi alle caratteristiche fisiche del titolare.,"Per entrare nell’Ue i cittadini di Albania e Bosnia Erzegovina non avranno più bisogno di visto d’ingresso purché presentino un passaporto biometrico, verificabile elettronicamente. (Franco Serra, Avvenire, 9 novembre 2010, p. 15, Oggi Italia).","Tipo: Calco lessicale / Nome+aggettivo, Formanti: passaporto, biometrico"
patente a punti,loc nom,"Patente per la guida di autoveicoli che, in base al nuovo testo del Codice della strada, in vigore dal 1° gennaio 2003, prevede un punteggio complessivo iniziale che decresce in base alle infrazioni commesse.","[tit.] Motorini e minicar / patente a punti anche per i 14enni [testo] Patenti a punti anche per i motorini e per le minicar, ottenibili già a 14 anni: è una delle novità di maggior rilievo del nuovo Codice della strada, destinato a cambiare profondamente le abitudini dei ragazzi. (Sicilia, 27 luglio 2013, p. 4, La Politica).","Tipo: Polirematica / Nome+preposizione+nome, Formanti: patente, punto"
pat-pat,loc nom,Voce onomatopeica che imita il rumore sordo prodotto da una reiterata e bonaria pacca sulla spalla.,"Nel 2004 all’Europarlamento fece un robusto pat-pat da dietro sulla testa di Silvio Berlusconi, allora già visto con sospetto in Europa. Di [Jean-Claude] Juncker è la frase che riassume i dilemmi dei governi in questi anni: «Sappiamo tutti cosa dobbiamo fare, non sappiamo come essere rieletti dopo averlo fatto». (Federico Fubini, Corriere della sera, 9 novembre 2016, p. 23, Politica economica).","Tipo: Onomatopea, Formanti: "
patto di stabilità,loc nom,"Accordo istituzionale che si propone il raggiungimento della stabilità nell'assetto economico degli Stati membri, in relazione alla progressiva unificazione dell'Unione europea; successivamente anche accordo istituzionale nazionale tra lo Stato e gli Enti locali.","Quello stesso [Mario] Draghi che, in un convegno organizzato dall’Arel sull’autonomia della politica monetaria, ha osservato che nell’Ue si è preferito piegare le regole del patto di stabilità anziché aggiustare le politiche, che la politica monetaria non può essere considerata un rimedio alla irresponsabilità di altre politiche, che servono regole di coordinamento fiscale più stringenti e meno soggette a discrezionalità. (Raffaella Cascioli, Europa, 16 febbraio 2011, p. 3, News Analysis). ** [Gianni] Alemanno ha ammesso che il crollo rappresenta «purtroppo, un segnale grave e dimostra che dobbiamo fare molti investimenti per il restauro del patrimonio artistico di Roma. Ma per farlo bisogna derogare al patto di stabilità: sono stati già stanziati un milione e 300 mila euro per il restauro della seconda parte del Pincio, fino a piazza del Popolo, ma non possiamo utilizzarli. C'è il rischio di altri crolli e per questo chiederò una deroga al patto di stabilita». (Giancarlo Cologgi, Sicilia, 23 agosto 2012, p. 9, I Fatti). ** i Comuni, che ieri insieme alle Regioni hanno inviato una lettera al governo per lamentare l’impossibilità di chiudere i bilanci con le nuove norme sul Patto di stabilità, chiedono di «correggere la previsione relativa al posticipo del pagamento della Tares a luglio che pone un serissimo problema di liquidità ai Comuni». (Luca Cifoni, Messaggero, 9 febbraio 2013, p. 17, Economia). ** Ci sarà il piano casa, ci sarà il jobs act, e [Matteo] Renzi punta anche a sbloccare presto quel patto di stabilità che è una palla al piede per i Comuni del Nord, quelli che hanno soldi in cassa, ma non possono spendere un euro. (Andrea Lodato, Sicilia, 6 marzo 2014, p. 2, La Politica).","Tipo: Calco lessicale / Nome+preposizione+nome, Formanti: patto, stabilità"
patto per lo sviluppo,loc nom,Accordo tra le istituzioni e le parti sociali che si propone di favorire lo sviluppo economico in termini di iniziative e investimenti produttivi.,"Raccontano sia stato il gran capo dei banchieri, Giuseppe Mussari, il motore d’avvio dell’appello (e non è difficile da capire: sono le banche, quelle mitragliate in prima linea). Certo al suo fianco ha subito trovato Emma Marcegaglia: vedi l’intervista al «Financial Times», ieri, in cui la presidente di Confindustria denunciava «la totale sfiducia nella politica, la comunità degli affari si sente abbandonata dal governo» . E certo lei, che da mesi invoca il «patto per lo sviluppo», ne ha parlato con i leader sindacali. (Raffaella Polato, Corriere della sera, 28 luglio 2011, p. 3, Primo Piano).","Tipo: Polirematica / Nome+preposizione+nome, Formanti: patto, sviluppo"
pausa-sigaretta,loc nom,Intervallo distensivo dedicato a fumare una sigaretta.,"[tit.] Trappola per fumatori / La pausa sigaretta t'accorcia la paga [testo] [...] «Oltretutto il provvedimento cade come un macigno sul confronto aperto tra noi e l'amministrazione sul riordino del servizio. Per un fumatore anche la pausa sigaretta rappresenta un momento di recupero psico-fisico» [Stefano Cecchi riportato da Alessandro Dell'Orto]. (Libero, 3 luglio 2011, p. 20, Attualità).","Tipo: Composizione / Nome+nome, Formanti: pausa, sigaretta"
pax americana,loc nom,Condizione di equilibrio nelle relazioni internazionali mantenuta sotto controllo dagli Stati Uniti d'America.,"La Pax americana, garantita dalla potenza militare degli Stati Uniti, si instaurò nel secondo dopoguerra. In Europa, il suo compito era quello di «tener fuori i russi, e tener sottomessa la Germania». In Asia, essa mirava ad arginare il comunismo, mentre consentiva agli alleati, dal Giappone all'Indonesia, di sviluppare le loro economie. Lo scopo principale non era la diffusione della democrazia, bensì la lotta al comunismo, in Asia, in Europa, in Africa, in Medio Oriente e nelle Americhe. E la strategia, nonostante i pesantissimi costi umani, si rivelò vincente. (Ian Burum, trad. di Rita Baldassarre, Corriere della sera, 6 febbraio 2012, p. 1, Prima pagina). ** Mentre il presidente Donald Trump ribadisce, nel suo discorso di insediamento, di volere smantellare, in nome della sua visione dell’interesse nazionale degli Stati Uniti, quella Pax Americana che ha impedito per settant’anni guerre fra le grandi potenze e ha assicurato a noi europei pace, prosperità, libertà e stabilità democratica, si moltiplicano gli (inutili e retorici) appelli all’Europa, la richiesta che l’Europa «si muova», che batta un colpo. (Angelo Panebianco, Corriere della sera, 23 gennaio 2017, p. 1, Prima pagina).","Tipo: Polirematica / Nome+aggettivo, Formanti: pax (latino), americano"
pax televisiva,loc nom,"Pacificazione che segue un acceso dibattito che ha avuto luogo nel corso di trasmissioni televisive o che coinvolge personaggi noti della televisione. *Condizione di equilibrio nei rapporti tra le televisioni pubbliche e quelle private, assicurata da un'intesa tra le parti politiche, sancita dalla legge Mammì del 1990; la conseguente osmosi che può verificarsi tra coloro che operano nelle diverse emittenti televisive; pacificazione che segue un acceso dibattito che ha avuto luogo nel corso di trasmissioni televisive.","Superata la finale ieri sera, è tempo di bilanci per il «67° Festival di Sanremo», in onda su Rai1 in una settimana di «pax televisiva», cioè sostanzialmente priva di programmazione alternativa. (Aldo Grasso, in collaborazione con Massimo Scaglioni, Corriere della sera, 12 febbraio 2017, p. 55, Tv).","Tipo: Polirematica / Nome+aggettivo, Formanti: pax (latino), televisivo"
peace enforcement,loc nom,Imposizione della pace in zone soggette a costanti conflitti.,"Le regole di ingaggio a cui il contingente italiano è legato solo quelle del peace enforcement, leggermente superiori a quelle del peace keeping e prevedono la possibilità di reazione in caso di minacce. (Meo Ponte, Repubblica, 2 luglio 2005, Torino, p. VI).","Tipo: Prestito / Inglese, Formanti: peace (inglese), enforcement (inglese)"
peace-enforcing,loc nom,Operazione militare finalizzata a imporre condizioni di pace in zone soggette a costanti conflitti.,"Riemerge [...] il nodo della natura della nostra presenza in Afganistan, che ha tra i suoi obiettivi, oltre che garantire sicurezza e addestrare l'esercito e forze di polizia locale, sostenere i progetti di ricostruzione e fornire assistenza umanitaria. Il rafforzamento dei taleban e la riorganizzazione di Al Quaeda ha trasformato, però, l'Isaf in una missione sempre più di peace enforcing che peace keeping. (Renzo Guolo, Piccolo, 14 febbraio 2008, p. 1, Prima pagina). ** Le due navi americane potrebbero arrivare in vista delle coste libiche tra 72 ore. Un tempo sufficiente per studiare nei dettagli un’operazione di peace enforcing con l’ombrello delle Nazioni Unite. (Maurizio Piccirilli, Tempo, 1 marzo 2011, p. 2, Primo Piano). ** Anche noi abbiamo ripetutamente avvertito che una missione militare di peace enforcing nel caos libico comporterebbe un grande impegno e grandissimi rischi. Ma essere consapevoli non significa chiudere gli occhi, o ingaggiare duelli retorici tra supposti pacifisti e ipotetici guerrafondai. (Franco Venturini, Corriere della sera, 9 gennaio 2016, p. 1, Prima pagina).","Tipo: Prestito / Inglese, Formanti: peace (inglese), enforcing (inglese)"
peacekeeper,sost,Militare che controlla il mantenimento della pace in zone soggette a costanti conflitti.,"[tit.] Angeli all’Onu, guardiano della pace / Professione peacekeeper, le aspirazioni, le delusioni, i timori. Incontro con l’autore, ieri a Trento [testo] Nella complessa scacchiera geopolitica mondiale Andrea Angeli, con la sua ultraventennale esperienza all’Onu, rappresenta una pedina che, seppur poco nota al grande pubblico, riveste un ruolo chiave. È un «peacekeeper», neologismo inglese entrato anche nel lessico italiano, ovvero un guardiano della pace, una persona che lavora in zone di crisi alla ricerca di un difficile equilibrio. (A. B., Adige, 11 luglio 2006, p. 29, Trento). ** Oggi, i peacekeeper operano in situazioni decisamente più complesse. Contribuiscono al processo di pace in territori dilaniati da brutali conflitti, spesso interni, dove gli accordi sono precari e il loro compito è reso ancora più arduo dall’interferenza di terze parti, come le organizzazioni criminali. (Hervé Ladsous, Avvenire, 29 maggio 2013, p. 2, Seconda pagina).","Tipo: Prestito / Inglese, Formanti: peace (inglese), keeper (inglese)"
peacekeeping,sost,Mantenimento e controllo della pace in zone soggette a costanti conflitti.,"le guarnigioni di Fort Laramie furono costrette ad abbandonare quello che oggi si direbbe un incarico di peace keeping per passare a una vera e propria campagna di annientamento. (Mauro Covacich e Carlotta Lombardo, Corriere della sera, 19 novembre 2011, p. 34). ** Quella del peacekeeping delle Nazioni Unite è una storia di innovazione e adattamento. Fino a una ventina di anni fa, le missioni di pace Onu sembravano più semplici. I Caschi Blu erano schierati per vigilare sul rispetto dei cessate il fuoco, solitamente tra Paesi belligeranti, e avevano un ruolo ben definito: osservare, riportare eventuali infrazioni e agevolare la risoluzione dei problemi. (Hervé Ladsous, Avvenire, 29 maggio 2013, p. 2, Seconda pagina). ** Sarà pur vero che occorre «una reazione di testa e di cuore e non di pancia», come ha sostenuto Renzi; ma, considerando la storica reputazione non proprio specchiata dell’Italia in quanto ad affidabilità nei momenti difficili (attenuata ma non cancellata da tanti anni di partecipazioni a conflitti a bassa intensità o missioni di peacekeeping), occorre evitare di rafforzare la sensazione che l’Italia sia sempre pronta ad avanzare distinguo ed eccezioni quando l’unità d’azione europea implichi anche decisioni ardue e impopolari. (Vittorio Emanuele Parsi, Sole 24 Ore, 17 novembre 2015, p. 1, Prima pagina).","Tipo: Prestito / Inglese, Formanti: peace (inglese), keeping (inglese)"
peacemaking,sost,"Costruzione della pace, sensibilizzazione a risolvere pacificamente situazioni di conflitto.","Il capo dello Stato sottolineava, soprattutto, che «finora la missione Unifil si è svolta per garantire il controllo pacifico della situazione»: come dire che la situazione in Libano è stabilizzata. Non si tratta di peacekeeping e tanto meno di peace making: l'instabilità semmai è quella politica interna, e di riflesso alle rivolte contro Bashar Assad esplose in Siria, paese del quale il Libano è sempre stato come un satellite. (Antonella Rampino, Stampa, 28 maggio 2011, p. 9, Estero).","Tipo: Prestito / Inglese, Formanti: peace (inglese), making (inglese)"
Pec,sost,Acronimo di Posta elettronica certificata.,"Il primo febbraio, dopo un periodo transitorio, è entrato a regime l'obbligo dell'invio telematico, da parte dei medici, dei certificati di assenza per la malattia dei lavoratori. In pratica, ora il dottore deve compilare un'apposita pagina web (ma può anche utilizzare il proprio software abituale, oppure un call center): l'INPS rende immediatamente disponibile il certificato al datore di lavoro, che può riceverlo tramite PEC (posta elettronica certificata) oppure andando sul sito dell'Istituto. (Andrea Rustichelli, Repubblica, 14 febbraio 2011, Affari & Finanza, p. 16).","Tipo: Acronimo, Formanti: posta, elettronico, certificato 2 [p. pass. e agg.]"
pedaggiabile,agg,Che può diventare oggetto del pagamento di un pedaggio.,"Ma [Vito] Gamberale è convinto che «a livello nazionale ed estero si possano trovare capitali». Per investire dove? «Oltre alle nuove arterie del Nord, c'è la Roma-Latina. O la Salerno-Reggio Calabria, partendo dalla privatizzazione della parte pedaggiabile». (Alessandra Puato, Corriere della sera, 11 ottobre 2010, Corriere Economia, p. 9).","Tipo: Suffissazione / Deverbale, Formanti: pedaggiare, -abile"
pedaggiare,verb,Sottoporre al pagamento di un pedaggio.,"Vincenzo Piso, coordinatore Pdl Lazio, è tra i firmatari dell'odg: conferma che non ci sarà alcun pedaggio per l'utilizzo del Gra e che «si cercherà di non pedaggiare i raccordi tra autostrade e Gra ed eventualmente si lavorerà su forme di esenzione». Anche il governatore [Renata] Polverini promette «impegno per salvaguardare i pendolari». (Gabriele Isman, Repubblica, 1 ottobre 2010, Roma, p. XXIII).","Tipo: Suffissazione / Denominale, Formanti: pedaggio, -are 1 [Suffisso verbale]"
pedaggio-ombra,loc nom,Sistema di rimborso pagato dalle finanze pubbliche in misura relativa al volume di traffico sviluppato su arterie stradali date in concessione a gestori privati.,"Tra gli altri punti previsti dal nuovo «modello di ricavo», ci sono «l'introduzione del pedaggio sulle tratte caratterizzate da flussi di traffico sufficientemente elevati», il cosiddetto pedaggio ombra a carico dello Stato, e «l'introduzione del canone di disponibilità sulle tratte caratterizzate da bassi flussi di traffico». [Pietro] Ciucci ha messo in rilievo soprattutto i «vantaggi del pedaggio ombra», che oggi sembrerebbe la soluzione obbligata in molti casi visto che il pedaggio reale risulterebbe di fatto «difficilmente applicabile per l'evidente problematicità di far pagare agli utenti un servizio percepito in precedenza come gratuito». (Lu. Ci., Repubblica, 21 novembre 2007, p. 50, Economia).","Tipo: Calco lessicale / Nome+nome, Formanti: pedaggio, ombra"
pedalata assistita,loc nom,"Nelle biciclette, supporto alla pedalata fornito dall'uso di un motore elettrico.","Un po' bici, un po' motorino: L'ibrido perfetto. I tecnici la chiamano «bicicletta a pedalata assistita». I modaioli osano «eco-bike». Per tutti, sbrigativamente, è la bici elettrica. Nome a parte, è la combinazione di forza umana ed energia elettrica. Lo scopo è alleggerire (non eliminare) le fatiche dei ciclisti cittadini. (Paolo Lorenzi, Corriere della sera, 12 settembre 2011, p. 49, Corriere Motori). ** Vado in bici da sempre e ogni volta che ho convinto qualcuno ad usarla abbandonando l'auto ho ricevuto solo entusiastiche reazioni. Cosa aspettano i nostri sindaci a provvedere al più presto per rendere le nostre unfit città adeguate alla bici? Ora con quelle elettriche (basta chiamarle «a pedalata assistita» che sa di ambulatorio) anche i più pigri e sovrappeso possono affrontare qualsiasi salita come fosse una dolce pianura. (Adriano De Concini, Repubblica, 12 febbraio 2012, p. 26, Commenti). ** Una scala a chiocciola di 2 km con una pendenza media del 15% e picchi al 28 scoperta da Vincenzo Torriani all'inizio degli Anni 60. Qui anche molti professionisti si arrendono e mettono piede a terra. Con una bici a pedalata assistita, con 300 o 400 watt di potenza in più, si sale veloce. (Antonio Ruzzo, Giornale, 19 febbraio 2016, p. 17, Attualità).","Tipo: Polirematica / Nome+aggettivo, Formanti: pedalata, assistito"
pedopornografico,agg,Relativo a materiale pornografico che ha come soggetti minorenni e bambini.,"Docente in un istituto superiore di Saluzzo, nel cuneese, è stato arrestato anche per possesso di materiale pedopornografico. Il provvedimento di misura cautelare in carcere è già stato convalidato dal gip che, dopo averlo sentito, ha disposto che continui a restare detenuto. (Sicilia, 22 agosto 2013, p. 5, I Fatti). ** L'operazione, durata alcuni mesi e particolarmente complicata, si è avvalsa del coordinamento del Centro nazionale di contrasto della pedopornografia online (Cncpo) di Roma e conferma l'attenzione della polizia postale nei confronti di tutte le modalità di diffusione di materiale pedopornografico. (R. I., Messaggero, 13 aprile 2014, p. 15, Cronache).","Tipo: Confissazione / Prefissoide, Formanti: pedo-, pornografico"
pendrive,sost,"Unità periferica mobile a forma di penna che può essere collegata a un personal computer come supporto di memoria per la lettura e la scrittura di dati, o anche per collegarsi alla rete telematica.","avere internet mobile non vuol dire avere solo una connessione legata al cellulare. Basti pensare alle pen drive che possono essere inserite in qualsiasi tipo di computer […]. Già a parire dal 2007 si è data l'opportunità ai consumatori di navigare non solo in Italia, ma anche negli altri Paesi Europei. Oggi, invece, si possono utilizzare i cellulari o le pen drive in tutto il resto del mondo. (Veronica Falabella, Italia Sera, 18 maggio 2008, Campus@tgv, p. II). ** La pendrive più «capiente»? Secondo le ricerche dello scorso anno, è una Data Traveler 310, di Kingston Technology: 256 gigabyte. Quasi 300 mila libri (più di quanto conterrebbe una biblioteca di provincia), poco meno di tremila ellepì, e circa 260 film. (Simonetta Caminiti, Giornale, 5 maggio 2012, p. 23).","Tipo: Prestito / Inglese, Formanti: pen (inglese), drive (inglese)"
pensatore debole,loc nom,Filosofo che sostiene la teoria del pensiero debole.,"Nei volumetti con cui la Bur Rizzoli autocelebra il proprio sessantennale c'è «Verità e menzogna» del giovane Nietzsche, quello che detesta «il cattivo gusto della verità ad ogni costo». Sulla sua scia, i pensatori deboli dipingono la parola verità con gli sgradevoli colori del totalitarismo: dire «Addio alla verità» (Meltemi) è per Gianni Vattimo «l'inizio e la base stessa della democrazia»; è ora che quel concetto assolutista, consiglia, venga confinato solo a «una faccenda di condivisione sociale», una costruzione provvisoria fondata sul consenso dei più, raggiunto volta per volta nell'agorà. (Michele Smargiassi, Repubblica, 19 marzo 2010, p. 57, Cultura). ** Per altre vie, anche filosofi come Richard Rorty o Gianni Vattimo giungono a conclusioni simili. Il nostro «pensatore debole» citava sempre, quasi estasiato, il passo di [Jean-François] Lyotard ove si legge che «il sapere postmoderno raffina la nostra sensibilità per le differenze e rafforza la nostra capacità di tollerare l'incommensurabile». (Corrado Ocone, Corriere della sera, 5 febbraio 2012, La Lettura, p. 6).","Tipo: Polirematica / Nome+aggettivo, Formanti: pensatore, debole"
pensiero unico,loc nom,"Omologazione, assenza di differenziazione nell'ambito delle concezioni politiche, economiche e sociali.","Si nota, di conseguenza, un accentuato smarcamento da parte di Fli da quei valori che fino a qualche tempo fa erano i pilastri su cui si reggeva l’impalcatura etico-politica della destra nazionale e molto spazio, al contrario, viene dato al laicismo, al relativismo, al politicamente corretto. È come se si fosse arruolato nel vasto schieramento del pensiero unico. (Gennaro Malgieri, Tempo, 5 novembre 2010, p. 1, Prima pagina). ** Quindicimila persone che marciano sorridenti nelle strade di Roma per dare voce al proprio credo pro life sono una buona notizia, per nulla allarmante. Anche se per le corrive agenzie di stampa la loro pacifica Marcia per la vita è subito diventata «la marcia della discordia», tra virgolette: guai a chi sfida il demone del pensiero unico. (Foglio, 15 maggio 2012, p. 3). ** «L’attuale globalizzazione “sferica” economica , e soprattutto finanziaria, produce un pensiero unico, un pensiero debole. Al centro non vi è più la persona umana, solo il denaro» [Papa Francesco intervistato da Ferruccio de Bortoli]. (Corriere della sera, 5 marzo 2014, p. 1, Prima pagina). ** Il richiamo del Papa è a un cambio di marcia culturale e spirituale, mandando in soffitta l’economia liberista che produce scarti, che lascia ai margini chi non «produce» secondo le logiche del «pensiero unico», che abbandona una fetta dell’umanità al proprio destino e che spreca -- oltre a tonnellate di cibo -- anche un immenso capitale umano. (Paolo Lambruschi, Avvenire, 8 febbraio 2015, p. 1, Prima pagina).","Tipo: Calco lessicale / Nome+aggettivo, Formanti: pensiero, unico"
pentastellare,agg,"Del MoVimento 5 Stelle, fondato da Gianroberto Casaleggio con Beppe Grillo.","Sonia Toni, che fu moglie di Beppe Grillo e resta fervente patriota pentastellare, scrive sui social di avere sorpreso Veltroni al ristorante con la scorta e si domanda: «Chi paga?». Il popolo delle tastiere raccatta parole appuntite e dà inizio alla lapidazione: c’è chi auspica una replica del processo di Norimberga per i fruitori di scorte non autorizzate dalla Salvini & Associati. (Massimo Gramellini, Corriere della sera, 23 giugno 2018, p. 1, Prima pagina).","Tipo: Confissazione / Prefissoide, Formanti: penta-, stellare"
penultimatum,sost,(Iron.) Avvertimento che precede l'effettivo ultimatum.,"se uno tuona contro il governo di cui fa parte, la logica vuole che sia lui ad aprire la crisi. Dica ai ministri di Futuro e Libertà di lasciare l’esecutivo, la poltrona e l’indennità di carica, faccia cadere [Silvio] Berlusconi in Aula e affronti il voto. Lasci perdere i penultimatum e il tono da statista di carta e si dia invece un po’ di coraggio. (Mario Sechi, Tempo, 8 novembre 2010, p. 1, Prima pagina). ** Serve insomma che il premier e le Camere spieghino se possono davvero andare avanti, e lo dimostrino offrendo «una risposta credibile» agli italiani. Sono queste frasi a riassumere l'assillo di Giorgio Napolitano e a dare il senso di come è maturato l'ultimatum da lui lanciato ieri a Silvio Berlusconi, dopo infiniti «penultimatum». (Marzio Breda, Corriere della sera, 13 ottobre 2011, p. 2, Primo Piano). ** «Io e il capo dello Stato non possiamo essere gli unici parafulmini, c’è bisogno della partecipazione responsabile di tutti». Enrico Letta rompe gli indugi e, dopo aver incassato tanti penultimatum, lancia il suo avviso ai naviganti dal salotto Rai di «Porta a Porta»: (Marco Iasevoli, Avvenire, 17 settembre 2013, p. 7, Primo piano). ** «I ministri [Maurizio] Lupi e [Giuliano] Poletti hanno detto che faranno il 100% di quello che serve per alleviare ogni sofferenza immediata», dice il leader della Cisl, Raffaele Bonanni: «Noi speriamo che manterranno la loro parola. Ci sono ammortizzatori da mettere a disposizione come in tutte le aziende in difficoltà e devono essere usati anche per Alitalia». Mentre la Filt-Cgil ammonisce: «Tra ""penultimatum"" e finti annunci, sull'accordo siamo ancora a zero». (E. P., Sicilia, 26 giugno 2014, p. 10, Economia). ** «[Massimo] D’Alema se l’è conquistato il suo spazio. Le sue posizioni sono forti, ma eviterei di mettere in campo ultimatum o penultimatum. Sono per discutere e trovare una strada insieme. Non vedo subordinate» [Enrico Rossi intervistato da Alessandro Trocino]. (Corriere della sera, 13 febbraio 2017, p. 3, Primo piano).","Tipo: Composizione / Avverbio+nome, Formanti: pen-, ultimatum (latino)"
performare,verb,"In economia, rendere bene, offrire una buona prestazione.","«E' la società che nel 2011 ha performato meglio in Borsa, anche i risultati sono stati molto buoni e siamo contenti di esserne diventati i primi soci» [Andrea Tempofosco intervistato da Gian Maria De Francesco]. (Giornale, 4 marzo 2012, p. 23, Economia).","Tipo: Adattamento, Formanti: perform (to) (inglese), -are 1 [Suffisso verbale]"
performatico,agg,"Relativo a performance, esibizioni.","«In scena ci saranno installazioni, video e un'azione performatica divisa in due, ma l'impianto è un ragionamento librettistico», dice Enrico Gaido. Con Alessandra Lappano, che è l'altra metà dei Portage, oggi e domani alla Cavallerizza Reale, nel cartellone di Prospettiva 150, presentano lo spettacolo «And The Stupid Moved on Teardrop». (Ol[ga] Ga[mbari], Repubblica, 20 ottobre 2011, Torino, p. XXI).","Tipo: Adattamento, Formanti: performatic (inglese)"
permesso di soggiorno,loc nom,Documento rilasciato dalle autorità di polizia che consente a un cittadino extracomunitario di soggiornare e lavorare regolarmente in Italia.,"Il controllo del permesso di soggiorno (Pds) in possesso del lavoratore straniero [...] è un atto preventivo che il datore di lavoro domestico intenzionato ad assumere deve effettuare per verificare la possibilità di svolgimento di lavoro subordinato regolare in Italia. (Silvia Bradaschia e Tommaso Siracusano, Sole 24 Ore, 3 ottobre 2011, p. 20, Colf e badanti).","Tipo: Calco lessicale / Nome+preposizione+nome, Formanti: permesso, soggiorno"
permesso-premio,loc nom,"Permesso concesso a un detenuto, come premio per la sua buona condotta.","Domenica ha usufruito di un permesso premio per andare a pranzo dalla sorella. La legge lo consente ai detenuti che hanno scontato un terzo della pena e nulla si può eccepire ai magistrati (tutte donne) che lo hanno firmato e controfirmato. Eppure quelle due parole -- permesso e premio -- accostate al protagonista di un delitto tanto efferato lasciano addosso una sensazione di fastidio che confina con il disgusto. (Massimo Gramellini, Corriere della sera, 28 aprile 2017, p. 1, Prima pagina).","Tipo: Polirematica / Nome+nome, Formanti: permesso, premio"
Pesc,sost,Acronimo di Politica estera e di sicurezza comune dell'Unione europea.,"L’obiettivo è quello di dare all’imminente missione militare europea contro gli scafisti la legittimazione della legalità e l’appoggio della comunità internazionale. «Ma alcune operazioni possono partire anche prima che sia approvata la risoluzione», precisa l’Alta rappresentante della politica estera europea (Pesc). (Federico Rampini, Repubblica, 12 maggio 2015, p. 10).","Tipo: Acronimo, Formanti: politica, estero, sicurezza, comune agg."
pet,sost,Animale domestico da compagnia.,"Il Parkinson, una delle malattie neurologiche più frequenti, provoca alterazioni delle capacità motorie e dell'equilibrio che, a loro volta, comportano limitazioni nell'autonomia. Il contatto con un pet potrebbe essere di grande aiuto. (Valentina Arcovio, Messaggero, 14 settembre 2016, p. 21, Salute e benessere).","Tipo: Prestito / Inglese, Formanti: pet (inglese)"
petaloso,agg,Ricco di petali.,"quel meccanismo, anche prima del web, è la vita della lingua stessa, calderone di vocaboli mutanti che uno spietato darwinismo selezionerà. Evoluzione che nessuno può sperare di governare con successo: lo dimostra petaloso, che ha goduto il suo quarto d’ora di celebrità social per poi vedersi rifiutato, in quanto «parola effimera», l’accesso allo Zingarelli 2017, che invece ha accolto pitonato, bullizzare e piacionismo. Vai a capire. (Michele Smargiassi, Repubblica, 26 febbraio 2017, p. 50).","Tipo: Suffissazione / Denominale, Formanti: petalo, -oso"
petroeuro,sost,Riserva finanziaria in Euro accumulata dai produttori di petrolio.,"I petroeuro potrebbero salvare la Basilicata dai tagli di [Giulio] Tremonti. L'Eni ha chiesto di aumentare la produzione e molti si chiedono se le royalties potranno fare ricca la terra che Carlo Levi descriveva come quella in cui «il contadino vive nella miseria e nella lontananza». (Paolo Griseri, Repubblica, 19 marzo 2011, p. 35, Economia). ** [tit.] Arrivano petroeuro / [Enrico] Letta incalza [Giorgio] Squinzi: meno disfattismo (Avvenire, 5 febbraio 2014, p. 1, Prima pagina).","Tipo: Composizione / Nome+nome, Formanti: petro(lio), euro"
petrolmonarchia,sost,Stato a regime monarchico che è tra i maggiori produttori di petrolio al mondo.,"Un certo sollievo pare così arrivare dal doppio annuncio delle «petromonarchie» del Golfo. Gli Emirati hanno inaugurato domenica un oleodotto che dai campi di Abu Dhabi raggiunge via terra Fujairah, sull'Oceano indiano, superando così Hormuz: vi passerà fino al 65% del greggio esportato dalla Confederazione. L'Arabia Saudita ha invece completato la conversione da gas a petrolio di una condotta che dalla provincia orientale arriva al Mar Rosso: 1.200 chilometri attraverso il deserto da cui passerà un quarto dell'export di Riad. (Cecilia Zecchinelli, Corriere della sera, 17 luglio 2012, p. 36, Idee & opinioni). ** Sarebbe illusorio pensare che le Petromonarchie del Golfo siano del tutto estranee a quanto sta avvenendo in Libia, per non parlare del Sudan. Proprio da questo Paese, secondo fonti indipendenti della società civile sudanese, partirebbero convogli destinati al Daesh e ad altre formazioni jihadiste. (Giulio Albanese, Avvenire, 6 marzo 2016, p. 1, Prima pagina).","Tipo: Composizione / Nome+nome, Formanti: petro(lio), monarchia"
petrorublo,sost,Riserva finanziaria in rubli accumulata dai produttori russi di petrolio.,"In pole position tra i pretendenti, come è già successo per molte ville sul lago, ci sarebbe un magnate russo. [...] il miliardario con il portafoglio gonfio di petrorubli non sarebbe il solo candidato all'affare il cui prezzo di partenza è di 4-5 milioni di euro. (Paolo Marelli, Corriere della sera, 14 marzo 2010, p. 13).","Tipo: Confissazione / Prefissoide, Formanti: petro(lio), rublo"
phishing,sost,"Frode informatica finalizzata a carpire dati personali e riservati di altri utenti della rete telematica, soprattutto numeri di carte di credito o dati di identificazione per l'accesso a siti o servizi; relativo a tale frode.","Il phishing (cioè l’attività di «spillare dati sensibili») è una frode. La tecnica è di «pescare illecitamente» informazioni personali con lo scopo di commettere un furto di identità. Lo strumento sono i falsi messaggi di posta elettronica o messaggi istantanei, oppure contatti telefonici. Nelle false email (anche via telefono cellulare) spesso è incluso il logo tratto dai siti Web autentici delle aziende. (Messaggero, 3 gennaio 2008, p. 24, Commenti). ** Questa volta i «truffati» sono stati loro, i truffatori, che pensavano di avere messo le mani su 2,5 milioni di euro prelevati dai depositi di Poste e dal circuito Cartasì ma che alla fine hanno trovato i propri conti vuoti (e le manette) ad aspettarli: 40 «pescatori» italo-rumeni esperti di truffe online note come phishing -- dall'inglese fishing, pescare, modificato con il marchio di fabbrica degli hacker: il «ph» -- che, ironia della sorte, sono finiti nella rete della polizia postale guidata Antonio Apruzzese. (Massimo Sideri, Corriere della sera, 27 giugno 2012, p. 30, Cronache).","Tipo: Prestito / Inglese, Formanti: phishing (inglese)"
piacione,agg,"Che vuole piacere a tutti i costi, accattivante, caratterizzato dalla gradevolezza esteriore; anche, con tono ammiccante, relativo a Francesco Rutelli, già sindaco di Roma, soprannominato Piacione.","L’accattivante elenco finiano di differenze da comporre in giusta armonia [...] culmina per di più in affermazioni che con il rispetto delle diversità nulla hanno a che vedere e che teorizzano, piuttosto, l’ingiusto annullamento delle diversità. Un retorico elogio della confusione, all’insegna del più piacione dei relativismi. (Marco Tarquinio, Avvenire, 9 novembre 2010, p. 35, Forum).","Tipo: Transcategorizzazione, Formanti: piacione"
pianista,sost,"(Spreg.) Parlamentare o, per estensione, membro di altra assemblea istituzionale, che vota al posto di un collega assente, allungando la mano e premendo i tasti che identificano il collega stesso.","[tit.] Impronte digitali ai parlamentari per scoraggiare i «pianisti» [testo] Mesi contati per i «pianisti» alla Camera? Dipenderà da quanti deputati accetteranno di aderire alla nuova metodologia per il riconoscimento personale che permetterà di votare solo per sé e non più per i «vicini di banco». […] La guerra di Gianfranco Fini ai pianisti diventa concreta grazie all’alta tecnologia. (Secolo XIX, 4 luglio 2008, p. 3, In primo piano). ** [tit.] Nuovo assalto dei «pianisti» / Assenze, Italia batte Usa 10 a 1 / In Parlamento 31,4% di banchi vuoti. A Washington il 3,4% [testo] […] ieri come quasi sempre in questi mesi a Montecitorio, al posto dei parlamentari mancanti suonava l’orchestra dei «pianisti» mancanti. Ognuno di loro con il braccio teso nel votare per sé e con l’altro braccio teso a votare per il vicino di banco. (Mario Ajello, Messaggero, 16 ottobre 2008, p. 13, Primo piano). ** [tit.] Al Senato i grillini vanno a caccia di «pianisti» [testo] Il Movimento 5 Stelle va a caccia di «pianisti». E li scova al Senato. Durante la votazione agli emendamenti al decreto legge per lo sblocco dei pagamenti delle pubbliche amministrazioni, i senatori del non partito hanno puntato il dito contro Franco Carraro (Pdl), reo di aver votato al posto del collega Carlo Giovanardi. (Alberto Di Majo, Tempo, 5 giugno 2013, p. 6, Primo Piano).","Tipo: Specializzazione, Formanti: pianista"
piano di rilancio,loc nom,"Programma di interventi finalizzati a rilanciare un'azienda in crisi, un settore produttivo o un'intera economia nazionale.","[tit.] Vino, arriva il piano di rilancio [testo] La gestazione non è stata delle più semplici, lungo il percorso qualche deviazione non prevista è stata fatta, ma alla fine il piano per il rilancio del settore vino, alle prese con una pesante crisi, firmato dal superesperto Emilio Pedron è arrivato al traguardo. (Adige, 15 ottobre 2010, p. 1, Prima pagina).","Tipo: Polirematica / Nome+preposizione+nome, Formanti: piano, rilancio"
piano di risanamento,loc nom,Programma di interventi finalizzati a risanare una situazione di crisi economica.,"Tra le mille norme della nuova governance europea, chiamata «Patto per l’euro plus», c’è quella che obbliga i Paesi a presentare a Bruxelles i piani di risanamento nazionali prima che siano approvati dai vari Parlamenti. Per chi fuoriesce dal percorso virtuoso scattano multe e sanzioni. (Foglio, 28 marzo 2011, p. 2).","Tipo: Polirematica / Nome+preposizione+nome, Formanti: piano, risanamento"
piano di salvataggio,loc nom,"Programma di interventi finalizzati a risolvere una situazione di crisi, soprattutto di carattere economico.","Nella giornata più nera per le Borse e i Btp italiani arriva l'appello agli imprenditori, firmato da ItaliaFutura di Luca Cordero di Montezemolo, «per voltare pagina con un governo che raccolga dietro di sé un amplissimo schieramento di forze politiche». Insomma, si propone alle imprese -- che risponderanno in serata ponendo un aut aut al premier Silvio Berlusconi -- un governo di salute pubblica, l'unico in grado di condurre in porto «un piano di salvataggio del Paese». (D[ino] Mart[irano], Corriere della sera, 2 novembre 2011, p. 9, Primo Piano).","Tipo: Polirematica / Nome+preposizione+nome, Formanti: piano, salvataggio"
piano di sviluppo,loc nom,Programma di interventi finalizzati allo sviluppo degli investimenti e delle attività.,"Niente piano di sviluppo per Fiumicino, niente investimenti per 3,5 miliardi, niente hub del futuro per la Capitale. Dopo l’ennesimo rinvio del Cipe sul fronte del riequilibrio delle tariffe aeroportuali, ferme da 10 anni, Adr ha deciso di rompere gli indugi, congelando di fatto il più rilevante progetto di crescita mai pensato per lo scalo romano. (Umberto Mancini, Messaggero, 3 agosto 2010, p. 15, Economia).","Tipo: Polirematica / Nome+preposizione+nome, Formanti: piano, sviluppo"
piattaforma satellitare,loc nom,Canali radiotelevisivi e servizi interattivi forniti da un gestore ai propri utenti con uno standard tecnologico che li accomuna.,"Sky è una piattaforma satellitare perché può ospitare altri editori nel «mondo» che ha costruito sul satellitare con il proprio sistema di codifica e il proprio decoder. Anzi, è obbligata a farlo (naturalmente a pagamento) per la sua natura di operatore monopolista. Una situazione che viene a modificarsi con l’arrivo di Tivù, altra piattaforma satellitare creata dall’alleanza tra Rai, Mediaset e La7. (Messaggero, 7 agosto 2009, p. 5, Primo Piano). ** Il 19 maggio del 2014, la Lega pubblica l’invito a presentare le offerte per i diritti della Serie A per il triennio 2015-2018. I diritti sono divisi in tre pacchetti. Pacchetto A (diritti per piattaforma satellitare, relativi alle otto società sportive di maggiore interesse, vale a dire 248 gare e cioè il 65 per cento degli eventi). Pacchetto B (diritti per piattaforma digitale terrestre per gli stessi eventi del pacchetto A). E Pacchetto D (esclusiva per tutte le piattaforme delle restanti squadre, 132 partite, il 35 per cento del totale. Per questo, partecipa anche Eurosport). (Marco Mensurati e Emilio Randacio, Repubblica, 17 gennaio 2016, p. 16).","Tipo: Composizione / Nome+aggettivo, Formanti: piattaforma, satellitare"
piazza virtuale,loc nom,Luogo di incontro e scambio a disposizione degli utenti della rete telematica.,"Un'ansia di comunicazione che emerge anche nel pranzo [di Benedetto XVI] con dodici ragazzi: «Ci ha parlato delle nuove tecnologie, di Facebook, e ci ha detto che la Chiesa comunica da duemila anni e oggi deve esser presente anche sulla piazza virtuale, usando pure questi nuovi strumenti per annunciare il Vangelo», racconta il francese Olivier Richard, 25 anni. (Gian Guido Vecchi, Corriere della sera, 20 agosto 2011, p. 29, Cronache). ** Nessuno può sapere quale sbocco avrà il sentimento anticasta oggi prevalente. Né quale peso avranno i nuovi strumenti di comunicazione politica che ogni giorno trionfano su Internet. Idem per i mini gruppi di pressione che emergono sul web e nelle piazze virtuali, del tutto insondabili. (Giampaolo Pansa, Libero, 15 gennaio 2012, p. 1, Prima pagina). ** La piazza «virtuale» si è rivelata subito decisiva: «Grazie ai social network ritroviamo la gente incontrata nelle piazze e nei teatri. Qui possono rivedere i video dei nostri concerti, acquistare i nostri gadget e il nostro ultimo cd ""Dimensione Verticale"" che può essere ascoltato anche su Spotify». (Antonio Giuliano, Avvenire, 29 gennaio 2014, p. 18).","Tipo: Composizione / Nome+aggettivo, Formanti: piazza, virtuale"
Piazzetta Cuccia,loc nom,"Per metonimia topografica, Mediobanca, istituto di credito finanziario che dal 2000 ha la sede legale in Piazzetta Cuccia a Milano.","Via all’aumento di capitale da tre miliardi di Unicredit, garantito dalla cintura di sicurezza organizzata da Mediobanca con un bond convertibile di tipo «cashes» che ha come sottostante i nuovi titoli e per le quali piazzetta Cuccia avrebbe ricevuto il benestare da Bankitalia. Ieri è partito il periodo di opzione in Italia e Germania fino al 23 gennaio mentre l’arco temporale per la sottoscrizione dei diritti di opzione scadrà il 16 gennaio. (Messaggero, 6 gennaio 2009, p. 18, Economia).","Tipo: Metonimia, Formanti: piazzetta, Cuccia (Enrico)"
Piddì,sost,"Trascrizione della realizzazione fonetica della sigla Pd, Partito democratico.","Dobbiamo riconoscerlo: siamo stati faziosi e miopi. Abbiamo puntato l'indice contro il veltronismo, argomentando che sposava l'ideologia capitalista della crescita e dello sviluppo. Ma non si possono distorcere in questo modo le posizioni dell'avversario -- pardon , del competitor. Negare le novità e perciò travisarle. Ammettiamo ciò che è vero: veltronismo e Piddì non sono affatto neo-capitalisti, tanto meno neo-liberisti. No: hanno tutt'altri orizzonti, addirittura un cambio di sistema. (Anubi D’Avossa Lussurgiu, Liberazione, 19 febbraio 2008, p. 1, Prima pagina). ** Nel Nord-Est (Veneto, Emilia Romagna, Friuli Venezia Giulia e Trentino Alto Adige), infatti, si registra il ridimensionamento del pidì, sotto il 28,9% e del Popolo della Libertà al 28%. (Tobia De Stefano, Libero, 8 giugno 2009, p. 4, Primo piano). ** tutti quegli aggettivi roboanti e trasversali, che parlano di ideologia e di polvere della storia, sono diventati piccoli veleni del quotidiano politico, tentativi di gareggiare sulla via del peggio con la piccola folla di demagoghi che si battono per spartirsi la memoria di una leadership piddì ormai virtualmente estinta. (Giuliano Ferrara, Foglio, 28 marzo 2011, p. 1, Prima pagina). ** una battaglia, anche generazionale, che si profila affilatissima. E che avrà uno dei terreni di scontro, dunque, anche a Duino Aurisina, dove i democrats sono lo schieramento in maggioranza e dove il consigliere comunale piddì Roberto Gotter sta cercando di creare un primo comitato a sostegno dell'avversario numero uno di Pierluigi Bersani: (Tiziana Carpinelli, Piccolo, 18 ottobre 2012, p. 30).","Tipo: Deacronimico, Formanti: partito, democratico"
piddino,sost,Iscritto o sostenitore del Partito democratico.,"L’entusiasmo dei piddìni per l’ex leader di An non si spiega soltanto con la normale tattica di un’opposizione che gioca a inserirsi nelle contraddizioni interne alla maggioranza. E neppure col fatto che [Gianfranco] Fini, su temi importanti come la bioetica, dica cose assai più chiare e coraggiose di molti dei leader del Pd, e quindi riempia un vuoto nel cuore dei suoi militanti. (Laura Cesaretti, Giornale, 30 agosto 2009, p. 10, Interni). ** Resta curioso, tuttavia, il fatto che ad un partito che secondo il presidente del Pd Rosy Bindi «dimostra di essere fuori dalla storia» dell’Italia, appena poche settimane fa, in una intervista alla «Padania», il leader piddino [Pier Luigi] Bersani offriva di ridisegnare assieme un bel pezzo di geografia istituzionale con la riforma federalista. (Carlo Fusi, Messaggero, 17 marzo 2011, p. 9, Primo Piano). ** Fa sorridere, anzi fa pena il commento del capogruppo pidino Dario Franceschini: «Questo non è oggetto di confronto politico. E comunque, per fortuna, non lo è più». (Marco Travaglio, Fatto Quotidiano, 27 ottobre 2012, p. 1, Prima pagina). ** È stato Pier Luigi Bersani che dopo aver garantito che avrebbe smacchiato il giaguaro è andato a mettersi d'accordo col Cavaliere su un nome condiviso fino a farsi fotografare abbracciato ad Angelino Alfano (fuori campo di un «piddino» anonimo: «stanno a fa' Thelma e Louise...») o sono stati i ribelli che si sottraggono alla responsabilità di un voto a maggioranza? (Gian Antonio Stella, Corriere della sera, 19 aprile 2013, p. 1, Prima pagina). ** [Matteo] Renzi, al contrario, non parla di voto, anche se è chiaro che l’intesa ampia sembra allontanare la possibilità che si torni alle urne a maggio. Ma è l’unico scarto di una strana giornata che vede l’ex «giaguaro» tramutarsi paradossalmente nell’osso meno duro, d’ora in poi, per il nuovo segretario piddino. (Eugenio Fatigante, Avvenire, 19 gennaio 2014, p. 7, Primo piano). ** [Nichi] Vendola e i suoi, naturalmente, farebbero carte false per ospitare [Pippo] Civati nel proprio gruppo e diventare la «rete di sinistra» capace di raccogliere i fuoriusciti pidini (ormai tutti dicono che verranno giù a grappoli, specie dopo risultati elettorali non esaltanti e di sicuro con la nascita del partito della Nazione). (Roberto Scafuri, Giornale, 7 maggio 2015, p. 6, Interni).","Tipo: Suffissazione / Denominale, Formanti: Pd, -ino 2 [Appartenente a, relativo a]"
pidiellino,sost,Del partito politico del Popolo della libertà.,"I «colonnelli» pidiellini dopo la gelata del dato Rai sono scomparsi. Saliti al secondo piano e chiusi in riunione. (Natalia Lombardo, Unità, 8 giugno 2009, p. 8, Primo Piano). ** Anche se il crollo del Pdl non dovesse portare a un'implosione del partito e a una nuova scissione -- con un pezzo di pidiellini verso [Pier Ferdinando] Casini e gli ex An per conto loro -- comunque il centrodestra vorrà trovare una nuova riscossa mettendo in difficoltà sempre più il Governo. (Lina Palmerini, Sole 24 Ore, 6 maggio 2012, p. 11, Amministrative 2012). ** È più facile, infatti, che i montiani peschino nel bacino bersaniano che in quello berlusconiano, come dimostra la scarsa attrazione che il Professore ha suscitato nel centrodestra respingendo proposte di candidature ritenute non funzionali al suo progetto. Perché i pidiellini delusi dovrebbero votarlo? [Pier Luigi] Bersani da lepre è diventato inseguitore. Un paradosso, e non è il solo, di questa campagna elettorale. (Gennaro Malgieri, Tempo, 11 gennaio 2013, p. 13, Lettere & Commenti).","Tipo: Suffissazione / Denominale, Formanti: Pdl, -ino 2 [Appartenente a, relativo a]"
pillola abortiva,loc nom,"Sostanza farmacologica, scientificamente nota con il nome di mifespristone o Ru486, che impedisce la crescita dell'ovulo fecondato.","Il potere legislativo, insomma, viene riconosciuto solo allo Stato facendo leva sull’articolo 117 della Costituzione. «Eppure sulla pillola abortiva Ru486 viene ammessa una competenza legislativa anche per le Regioni -- ribatte [Roberto] Formigoni --. C’è una giustizia che ha due pesi e due misure. Mai in difesa, però, dei provvedimenti pro-vita». (Simona Ravizza, Corriere della sera, 3 gennaio 2011, p. 8, Primo Piano). ** Non va meglio nella laicissima Francia, dove una farmacista è stata licenziata per aver deciso di seguire la sua coscienza, che le imponeva di rifiutarsi di vendere a un cliente una confezione di pillole abortive. E questo nonostante la donna abbia semplicemente demandato a un suo collega il compito di rispondere alla richiesta, senza quindi esprimere giudizi o rifiuti. (Cristina Di Giorgi, Giornale d'Italia, 7 dicembre 2013, p. 11, Società). ** La notizia suona come un allarme per chi -- come «Avvenire» -- aveva avvertito come dietro la somministrazione della pillola abortiva, la Ru486, si celasse il rischio che le interruzioni di gravidanza finissero con l’avvenire, o registrare conseguenze, tra le mura di casa. Là dove la donna è completamente sola nell’affrontare il dramma della rinuncia a un figlio, seppur nelle primissime settimane della sua vita. Non a caso, il ministero della Salute aveva vincolato l’uso del farmaco a un ricovero di almeno tre giorni in ospedale. (Avvenire, 11 febbraio 2014, p. 8, Attualità). ** Prima la Toscana e poi il Lazio. La somministrazione della pillola abortiva Ru486, utilizzata in Italia dal 2009, si trasferisce dal reparto di ginecologia all'ambulatorio della Asl. (Carla Massi, Messaggero, 7 aprile 2017, p. 15, Cronache).","Tipo: Composizione / Nome+aggettivo, Formanti: pillola, abortivo"
pillola avvelenata,loc nom,"In economia, tattica difensiva attuata da una società minacciata di incorporazione: il metodo maggiormente utilizzato consiste nel lanciare un aumento di capitale per rendere più costosa l'operazione ostile; anche nel significato estensivo e figurato di trappola.","il decreto legge 201 -- il «salva-Italia» -- è entrato in vigore già il 6 dicembre, con la pubblicazione in «Gazzetta ufficiale». E all'articolo 12, quello che limita l'uso del contante all'ormai famosa soglia dei mille euro, prevede una pillola avvelenata per chi riceve stipendi, pensioni o compensi dalla Pubblica amministrazione. Superata la soglia di 500 euro, addio banconote. «Una vergogna e una violenza sui poveri pensionati costretti dallo Stato ad aprire un conto corrente», tuona Elio Lannutti, senatore Idv e presidente di Adusbef. (Valentina Conte, Repubblica, 10 dicembre 2011, p. 15, Economia). ** Altro metodo per rendere inefficace una legge è metterci dentro una pillola avvelenata. Quello dell'articolo uno della prima manovra 2011 di Giulio Tremonti, che fissa il criterio della media europea alla quale si devono adeguare le retribuzioni dei parlamentari, è un caso di scuola. La «retribuzione», avevamo capito tutti. Così almeno ci avevano fatto capire. Invece nella legge c'è scritto «il costo»: non è una differenza da poco. (Sergio Rizzo, Corriere della sera, 18 febbraio 2012, p. 11, Primo Piano).","Tipo: Calco lessicale / Internazionalismo / Nome+aggettivo, Formanti: pillola, avvelenato"
pillola del giorno dopo,loc nom,"Farmaco anticoncezionale che impedisce la fecondazione dell'ovulo e il concepimento, se assunto entro le prime ore che seguono un rapporto sessuale non protetto.","Pillola del giorno dopo, i farmacisti ora potranno appellarsi al diritto all'obiezione di coscienza per non venderla. Lo ha stabilito il Comitato nazionale di Bioetica che, se pure non a maggioranza, ha espresso parere favorevole a questa eventualità. (Giornale, 27 febbraio 2011, p. 2, Il Fatto). ** Nell'agosto scorso in Sicilia si è registrato il valore più alto dell'anno di vendite della pillola del giorno dopo (34.000 confezioni vendute). Se a questo dato si aggiungono anche quelli di giugno e luglio, si calcola un'impennata del 12% rispetto a gennaio, febbraio e marzo. (Angelo Torrisi, Sicilia, 25 maggio 2012, p. 12, I Fatti). ** [tit.] Pillola del giorno dopo, cinque associazioni al Tar: «È anche abortiva» [testo] Cinque associazioni cattoliche contro la pillola del giorno dopo. (Francesco Ognibene, Avvenire, 2 aprile 2014, p. 9, Attualità).","Tipo: Calco lessicale / Internazionalismo / Nome+preposizione+nome+avverbio, Formanti: pillola, giorno, dopo"
pillola dell'aborto,loc nom,"Sostanza farmacologica, scientificamente nota con il nome di mifepristone o Ru486, che impedisce la crescita dell'ovulo fecondato.","In un solo anno, il ricorso alla pillola dell'aborto ha ormai raggiunto il 50 per cento di tutte le interruzioni di gravidanza: (Marco Accossato, Stampa, 15 aprile 2011, p. 71, Cronaca di Torino). ** è comunque polemica per quella che -- se confermato il legame tra il trattamento e il decesso -- sarebbe la prima vittima in Italia della cosiddetta pillola dell'aborto. (Secolo XIX, 12 aprile 2014, p. 5, Le News).","Tipo: Calco lessicale / Internazionalismo / Nome+preposizione+nome, Formanti: pillola, aborto"
pillola del weekend,loc nom,"Farmaco ideato per alcune forme d'impotenza maschile, il cui effetto ha una durata variabile da 24 a 36 ore.","La ditta di Indianapolis conta l'anno prossimo di superare il Viagra nelle vendite, facendo diventare la sua pasticca, presente in Europa dal 2002 e nota come «la pillola del week-end» per il suo effetto che dura fino a tre giorni, il rimedio più diffuso contro l'impotenza nel mondo. (Elena Dusi, Repubblica, 28 maggio 2011, p. 1, Prima pagina).","Tipo: Calco lessicale / Nome+preposizione+nome, Formanti: pillola, weekend (inglese)"
pillolo,sost,(Scherz.) Farmaco anticoncezionale maschile.,"[tit.] Da un gene a un nuovo «pillolo» [testo] [...] Il gene dà origine a una proteina difettosa, che ostacola la mobilità degli spermatozoi, rendendoli incapaci di fecondare l' ovocita. Oltre che per la cura della sterilità, la scoperta apre la strada per un contraccettivo mirato alla mobilità degli spermatozoi. (Corriere della sera, 12 aprile 2009, p. 50). ** in questi giorni importanti novità arrivano da alcuni ricercatori di San Francisco che, al convegno della Società Americana di Biofisica, hanno presentato uno studio in cui vengono evidenziate le caratteristiche che rendono fertili gli spermatozoi e individuato nuovi elementi da utilizzare per il contraccettivo maschile e quindi il «pillolo». (Aldo Franco De Rose, Repubblica, 11 marzo 2014, p. 30, Salute).","Tipo: Suffissazione / Denominale, Formanti: pillola, -o"
pill testing,loc nom,Procedura di analisi e accertamento della pericolosità delle sostanze stupefacenti presenti nelle droghe di sintesi.,"Il «pill testing», molto diffuso in altri paesi europei, inizia ad affermarsi anche in Italia, nonostante le proteste di chi lo ritiene un modo per incoraggiare l'uso di droghe. (Elisa Anzolin, Stampa, 22 luglio 2008, p. 6, Cronache Italiane).","Tipo: Prestito / Inglese, Formanti: pill (inglese), testing (inglese)"
pilota-kamikaze,loc nom,Pilota che perde volontariamente la vita nel dirottare un aereo per scopi terroristici.,"Il Boeing 757 della United partito da Newark in New Jersey e diretto a San Francisco con 44 persone a bordo (4 terroristi) si disintegrò a 900 km all'ora tra i meravigliosi anonimi boschi della Pennsylvania, a 20 minuti dal bersaglio (più probabile il Campidoglio, anche se Bin Laden avrebbe voluto la Casa Bianca). Il pilota kamikaze Ziad Jarrah, libanese, puntò il muso verso terra (il velivolo si conficcò a pancia in su, con un angolo di 40°) ripetendo Allah Akbar mentre i rivoltosi stavano per sfondare la cabina. (Michele Farina, Corriere della sera, 10 settembre 2011, p. 21).","Tipo: Composizione / Nome+nome, Formanti: pilota, kamikaze (giapponese)"
pimby,sost,"Acronimo dell'ingl. Please in my back yard, Per favore nel mio cortile.","La manifestazione indetta per rubare la scena ai contestatori e dare voce a quanti appoggiano il super-treno -- il fronte dei «pimby» («please in my backyard») -- è filata via liscia: (Alessandro Mondo, Stampa, 25 gennaio 2010, p. 19).","Tipo: Prestito / Inglese, Formanti: please (inglese), in ENG (inglese), my (inglese), back (inglese), yard (inglese)"
Pirata,sost,"Per antonomasia, Marco Pantani (1970-2004), corridore ciclista, così detto per la grinta agonistica e per l'abitudine a coprirsi il capo rasato con una bandana colorata al modo dei corsari, e a portare un orecchino.","«Questa corsa è un'impresa collettiva ricca di suggestioni che ti restano dentro», dice [Michil] Costa, ma vai a spiegarlo a Giuseppe [Sorrenti Mazzocchi], che dell'agonismo egoista del Pirata ha fatto una bandiera e adesso, a 3 km dall'imbocco del dente avvelenato del Giau che al Giro d'Italia fa vedere i fantasmi ai professionisti, aggancia la ruota di Snel e non la molla più, sfida il Falzarego da battistrada, un uomo solo al comando, prende al volo la borraccia di un doppiato (Coppi e Bartali, do you remember ?) e si butta in discesa, ormai irresistibile misto di tutti i campioni ammirati da bambino, (Gaia Piccardi, Corriere della sera, 11 luglio 2011, p. 25).","Tipo: Antonomasia, Formanti: pirata"
pistola fumante,loc nom,"In senso figurato, prova certa e obiettivamente verificabile.","La smoking gun alla fine si è rivelata un’arma spuntata. Conferma solo quanto emerso dalle intercettazioni ma non dimostra che Ruby e [Silvio] Berlusconi abbiano mai avuto rapporti sessuali. Di pistole fumanti per ora ci sono quelle di Barbara Guerra vestita da poliziotta. (Carla Lorenzini, Tempo, 23 marzo 2011, p. 13, Primo Piano). ** Tutti colpevoli, nessun colpevole? Nella commedia delle parti che ogni volta fa da contorno all'aumento del prezzo della benzina non si riesce mai a trovare una «pistola fumante». Neppure quando, come ieri, si arriva al livello record di 1,84 euro al litro. (Stefano Agnoli, Corriere della sera, 1 febbraio 2012, p. 1, Prima pagina). ** Lo scopo, per i pm tranesi, era «una destabilizzazione dell'immagine, prestigio e affidamento creditizi dell'Italia sui mercati finanziari nazionali ed internazionali», oltre che deprezzare i titoli di Stato. Va da sé che le conseguenze politiche di queste azioni erano prevedibili. Non a caso il pm tranese Michele Ruggiero tra le «pistole fumanti» del teorema accusatorio ha un'e-mail interna di S&P del 3 agosto 2011, nella quale si discute della successione di un governo tecnico all'esecutivo Berlusconi, che come detto avrebbe rassegnato le dimissioni solo tre mesi dopo. (Massimo Malpica, Giornale, 12 marzo 2015, p. 6, Il Fatto). ** C'è in particolare un riferimento di [Alessandro] Di Battista a vasche di squali che può sembrare infelice ma in un Paese che si è assuefatto ad una politica costruita su insulti spesso sanguinosi (qualcuno ricorda l'espressione scrofa ferita rivolta da Grillo all'allora premier Matteo Renzi?) è davvero difficile intravedere una pistola fumante per la diffamazione. (Diodato Pirone, Messaggero, 1 aprile 2017, p. 6, Primo Piano).","Tipo: Calco lessicale / Internazionalismo / Nome+participio, Formanti: pistola, fumante"
pivotale,agg,"Centrale, di riferimento.","Parlamentari che aspettano fino all'ultimo minuto per decidere se votare o meno la sfiducia, una strategia ottimale per massimizzare il prezzo al quale si vende il proprio voto. Un esecutivo che tiene vacanti 14 posti chiave nel mezzo della crisi più grave del Dopoguerra, pur di avere poltrone da offrire ai nuovi acquisti. L'esplosione di nuove sigle, di one-man party, partiti con un solo deputato, pivotali, tali da tenere in scacco partiti con milioni di voti: sono ormai 12 i partiti di cui si compone la maggioranza del 14 dicembre. (Tito Boeri, Repubblica, 21 dicembre 2010, p. 1, Prima pagina). ** Per ragioni evidenti -- l'impossibilità di Scelta Civica di allearsi con il Pdl, Berlusconi imperante, e la maggior vicinanza dei 5 Stelle alle istanze moralizzatrici del Pd -- in questo tornante drammatico il Pd gioca un ruolo pivotale. (Michele Salvati, Corriere della sera, 4 aprile 2013, p. 49, Idee & opinioni).","Tipo: Suffissazione / Denominale, Formanti: pivot (francese), -(i)ale"
pixellato,agg,"Composto di pixel, unità elementari della griglia che rappresenta un’mmagine digitalizzata; con riferimento al particolare del volto, specialmente di un minorenne, mascherato e reso irriconoscibile mediante l’ingrandimento sproporzionato dei pixel che lo costituiscono.","la macchina da presa si limita a riprendere tutto senza farsi mai coinvolgere, fredda e razionale. Come l'occhio della telecamera che spia Vera tenuta prigioniera e appiattisce nel suo bianco e nero pixellato le forme morbide e delicate della ragazza. Più che raffreddare una qualche passione o decodificare una storia, [Pedro] Almodóvar dà l'impressione di aver voluto percorrere una strada tutta nuova, lontana da quel «teatrino delle passioni» che aveva contraddistinto i suoi film più celebri. (Paolo Mereghetti, Corriere della sera, 21 settembre 2011, p. 61, Spettacoli). ** Guardiamo le fotografie sulle pagine dei periodici italiani e ci siamo abituati a vedere volti pixelati (ci siamo abituati anche a questo brutto neologismo) o striscette nere (pecette) che coprono occhi o visi. È per il rispetto della privacy, ma la percezione che abbiamo dell'immagine cambia: l'operazione di camouflage delle fisionomie invita a interpretazioni morbose, suggerisce colpevolezze, scompagina gli equilibri fra le persone ritratte nella fotografia. (Ambrogina Morelli, Corriere della sera, 21 marzo 2012, p. 17, Cronache).","Tipo: Suffissazione / Denominale, Formanti: pixel (inglese), -ato"
playstation,sost,"Marchio registrato: sistema di videogiochi brevettato dalla ditta Sony, consistente in una consolle da collegare al televisore; dispositivo elettronico di uso privato provvisto di monitor e di una o più leve di comando utilizzato per eseguire giochi vari, da soli o in competizione con altri concorrenti.","Con la Playstation regina incontrastata del mercato, i produttori di hardware concorrenti stentano a trovare un antidoto allo strapotere di Sony. [...] E «Playstation» inizia a diventare, nell’uso comune, un vero e proprio sinonimo di «videogioco». (Andrea Mancia, Opinione, 13 giugno 2012, p. 6). ** [tit.] Playstation o Subbuteo, il vero derby Renzi-Letta [testo] […] Eppure no, la Playstation non si perdona. Come la bandana di Berlusconi, la barca a vela di D'Alema, i tacchi maculati della Boschi prima maniera. Un dettaglio è per sempre e in men che non si dica diventa un pretesto per gli attacchi. (Marco Zucchetti, Giornale, 5 giugno 2015, p. 10, Interni).","Tipo: Prestito / Inglese, Formanti: play (inglese), station (inglese)"
pluricandidatura,sost,Possibilità per la stessa persona di candidarsi in più collegi elettorali.,"Alle molto temute pluricandidature, le forze politiche hanno fatto ricorso con moderazione: solo un sesto dei candidati è nelle liste di più di un collegio. Questo vuol dire che non c’è stato quello strapotere delle segreterie dei partiti o dei leader, che prima si temeva, nel collocare i candidati preferiti in più posti, per assicurarne l’elezione. (Sabino Cassese, Corriere della sera, 27 febbraio 2018, p. 1, Prima pagina).","Tipo: Confissazione / Prefissoide, Formanti: pluri-, candidatura"
pluricelebrato,agg,"Celebrato, ricordato in molte occasioni.","Per la pluricelebrata «notte prima degli esami» la sessuologa Alessandra Graziottin avverte: «Sesso sì, ma no a notti brave». «Bisogna evitare l'alcol, dormire almeno 8 ore, senza studiare fino alle 3 di notte. Sì a intimità che rilassano, ma se è un rapporto all'inizio o tra due partner che litigano meglio rinviare». (Flavia Fiorentino e Rinaldo Frignani, Corriere della sera, 19 giugno 2012, p. 27, Cronache).","Tipo: Confissazione / Prefissoide, Formanti: pluri-, celebrato"
pluridivorziato,sost,Chi o che ha divorziato più volte.,"«Io sono abbastanza laico da rispettare tutti i cattolici, in consiglio comunale ho detto che accetto ogni critica tranne quelle che vengono da chi non ha la coscienza a posto come i pluridivorziati che ci spiegano il valore della famiglia. Che del resto non se la passa tanto bene se è vero che in Italia c'è una separazione ogni quattro minuti e non ci sono ancora i Dico e nemmeno i Cus» [Fabio Sturani, sindaco di Ancona, intervistato da Andrea Fabozzi]. (Manifesto, 20 dicembre 2007, p. 7, Politica e Società).","Tipo: Confissazione / Prefissoide, Formanti: pluri-, divorziato"
plurieletto,agg,Che è stato eletto in molte circoscrizioni elettorali; eletto numerose volte.,"Il borsino delle previsioni, dunque, pende verso un Italicum menomato almeno di ballottaggio e assegnazione dei seggi da parte dei plurieletti. Tuttavia, se così fosse, resterebbe una legge non immediatamente compatibile con il sistema previsto per il Senato, figlio della precedente sentenza della Corte sul Porcellum. (Giovanni Bianconi, Corriere della sera, 23 gennaio 2017, p. 1, Prima pagina).","Tipo: Confissazione / Prefissoide, Formanti: pluri-, eletto"
pluripremiato,agg,"Che ha ricevuto molti riconoscimenti, che è stato premiato molte volte.","Jeremy Mayer, docente alla George Mason, autore pluripremiato di saggi ed esperto di elezioni presidenziali, dipinge «quasi una guerra civile»: famiglie in cui i parenti stretti non si rivolgono più la parola; siti di cuori solitari dove i democratici rifiutano di incontrare repubblicani e viceversa. (Alix Van Buren, Repubblica, 7 novembre 2012, p. 7, L'America al voto). ** Per le donne con problemi di peso, poi, il cibo ricopre un ruolo ancora più centrale. Lo spiega bene la fotografa Jen Davis, ex grande obesa che sarà nostra ospite al «Tempo delle donne»: dei suoi 11 anni di calvario ha fatto un libro fotografico pluripremiato, «Eleven Years», nel quale racconta con molta chiarezza come per una donna grassa il sesso sia un canale per riconnettersi con il proprio corpo. (Alessandra Dal Monte e Angela Frenda, Corriere della sera, 7 agosto 2016, p. 24, L'inchiesta).","Tipo: Confissazione / Prefissoide, Formanti: pluri-, premiato"
pluristellato,agg,Segnalato con più stelle in una guida gastronomica.,"Ora la tavola non è più il luogo dell’incontro gioioso, ma dello stress da competizione, è il luogo dell’angoscia da prestazione. Può capitare che dopo un paio di proposte sbagliate, oppure semplicemente per aver impiattato tardi o per aver scaldato l’aceto balsamico che si è caramellato, le mamme perdano il posto di regine del focolare e vengano cacciate di casa, e al loro posto venga assunto uno chef pluristellato. (Giacomo Poretti, Avvenire, 8 febbraio 2015, p. 1, Prima pagina).","Tipo: Confissazione / Prefissoide, Formanti: pluri-, stellato"
podcast,sost,"Brano audio o video digitalizzato, diffuso attraverso la rete telematica utilizzando il protocollo di codifica dei dati Rss (Really simple syndication, Diffusione davvero semplice).","E allora come calcolare gli ascolti delle emittenti radiofoniche? Per il mondo della pubblicità, rilevazione Audiradio, in stallo in mancanza di un accordo sull’indagine 2011, il podcast diventa l’unico punto di riferimento attendibile. In più contiene anche un’indicazione precisa di target se è vero -- come dice l’ultimo rapporto Censis sulla comunicazione -- che chi scarica download ha nel 50% dei casi tra i 18 e i 35 anni. (Alberto Guarnieri, Messaggero, 15 gennaio 2011, p. 58, Telecomando).","Tipo: Prestito / Inglese, Formanti: pod (inglese), broadcast (inglese)"
podcasting,sost,"Modalità di diffusione attraverso la rete telematica di brani audio o video digitalizzati, utilizzando il protocollo di codifica dei dati Rss (Really simple syndication, Diffusione davvero semplice).","A differenza delle decine di parole che ogni anno balzano agli onori delle colonne dei giornali, sino ad arrivare trionfali ad essere incluse tra le pagine dei più rinomati dizionari, del neologismo scaturito dal mix di «iPod» e «broadcast», si sa il giorno di nascita ed anche il nome del suo inventore. Era infatti il 12 febbraio 2004, quando, in un articolo dal titolo «Audible revolution» (http://technology.guardian.co.uk/online/story/0,3605,1145689,00.html), il giornalista del Guardian Ben Hammersley partorì il termine «podcasting». Entrato rapidamente nel linguaggio comune, anche e soprattutto a seguito dell’enorme successo mondiale di vendite riscosso dal player di casa Apple, l’iPod appunto, quando si parla di «podcasting», ormai s’intende un modo di veicolare e far circolare contenuti e informazioni multimediali dal Web ai dispositivi portatili digitali, come notebook, palmari, smartphone e player mp3 in generale. (Francesca Tarissi, Repubblica, 24 luglio 2006, Affari & Finanza, p. 10). ** il sistema non teneva conto dei nuovi modi di fruizione del mezzo, come lo streaming (l'ascolto online, dal vivo o in differita) e il podcasting (scaricare un programma dal sito dell'emittente e ascoltarlo quando si vuole offline). (Renato Franco, Corriere della sera, 29 gennaio 2012, La Lettura, p. 6). ** solo il 17 per cento dei cittadini nell'ultimo mese ha usato il podcasting, quel sistema con il quale si ascoltano le radio via Internet, costruendosele a la carte. Cioè confezionandosi il proprio palinsesto. Tre anni fa era il 14 per cento. Poca crescita: gli utenti preferiscono ascoltarsi la stazione preferita con il vecchio e tradizionale sistema. (Nicola Porro, Giornale, 20 giugno 2015, p. 26, Economia).","Tipo: Prestito / Inglese, Formanti: pod (inglese), casting (inglese)"
policonsumatore,sost,Chi fa uso di sostanze stupefacenti di diverso tipo.,"Con l'aumento dell'età diminuisce il rito del cosiddetto binge drinkink, del bere per ubriacarsi. Prevale la figura del «policonsumatore» che ingurgita indifferentemente qualsiasi liquido con tasso alcolico. La preferenza però, col 67% delle indicazioni da parte degli intervistati, è per i cocktail preconfezionati, dal sapore che piace al palato dei minorenni. Seguono appaiati vino, in grande recupero per l'economicità, e birra (43%) e infine i liquori col 27%. (Margherita De Bac, Corriere della sera, 24 aprile 2009, p. 23).","Tipo: Confissazione / Prefissoide, Formanti: poli-, consumatore"
policonsumo,sost,Uso di sostanze stupefacenti di diverso tipo.,"il 2011 è l'anno delle pistole e dei regolamenti di conti. Che differenza c'è, secondo lei, rispetto al passato? «E' aumentato il commercio e l'uso della droga anche da parte di delinquenti di basso profilo che non esitano a ricorrere alle armi per risolvere problemi che in passato venivano affrontati in maniera meno violenta. Il mercato dei consumatori di droga è policonsumo, con accentuazione dei comportamenti bipolari e una maggiore frequenza di condotte aggressive» [Francesco Tagliente intervistato da Rinaldo Frignani]. (Corriere della sera, 30 dicembre 2011, p. 3). ** «Il policonsumo di alcol e sostanze psicotrope può favorire, in particolari situazioni sociali, azioni aggressive e violente, come questa», spiega lo psichiatra Alfio Lucchini, past presidente di Federserd (Federazione italiana dei servizi per le dipendenze). (Pino Ciociola, Avvenire, 8 marzo 2016, p. 13, Attualità).","Tipo: Confissazione / Prefissoide, Formanti: poli-, consumo"
policymaker,loc nom,Chi ha il potere di elaborare e determinare orientamenti e strategie in merito alle questioni più rilevanti per la società e la politica.,"Un mese fa il «Washington Post» scriveva che «i policymakers e gli avvocati dell’Amministrazione vogliono limitare le operazioni militari informatiche soltanto ai paesi in guerra», e descriveva la situazione nebulosa che regna sul controllo dei dati informatici. (Mattia Ferraresi, Foglio, 2 dicembre 2010, p. 4). ** Il neoministro [Enrico Giovannini] culturalmente viene da quello che viene chiamato il mainstream economico, da sempre in ottimi rapporti con Mario Draghi, vanta nel curriculum una lunga esperienza (più di otto anni) all'Ocse di Parigi. Ma la gravità della crisi e la debolezza della strumentazione con la quale la stiamo affrontando lo hanno vieppiù convinto che economisti e policy maker devono cambiar passo. (Dario Di Vico, Corriere della sera, 28 aprile 2013, p. 13, Primo Piano). ** Più luce, quindi, significherà anche più ricerca avanzata e più sviluppo sostenibile. L’obiettivo è rendere consapevoli non solo le opinioni pubbliche, ma i «policymaker», vale a dire le stesse élite politiche che dall’Italia all’Europa (e non solo) tagliano le spese per la scienza e dimostrano una straordinaria indifferenza per il ruolo che ha e avrà nell’affrontare le questioni collettive. (Gabriele Beccaria, Stampa, 7 gennaio 2015, p. 19, Tuttoscienze).","Tipo: Prestito / Inglese, Formanti: policy (inglese), maker (inglese)"
policy-making,loc nom,Elaborazione di orientamenti e strategie in merito alle questioni più rilevanti per la società e la politica; a essa relativo.,"Con la transizione dalla Prima alla Seconda Repubblica (ma anche per effetto degli stimoli e dei vincoli europei) un po' di progressi sono stati fatti nel corso degli anni Novanta. Il ministero dell' Economia e la presidenza del Consiglio sono stati rafforzati proprio sotto il profilo delle infrastrutture di supporto al policy making. (Maurizio Ferrera, Corriere della sera, 24 novembre 2006, p. 52).","Tipo: Prestito / Inglese, Formanti: policy (inglese), making (inglese)"
polilinguismo,sost,"Capacità di conoscere e parlare più lingue, di esprimersi in diversi modi; convivenza di più lingue all’interno di uno stesso ambiente sociale o culturale.","Una tragedia familiare che scosse la piccola Amelia [Rosselli] costringendola a una continua peregrinazione, al polilinguismo, all’apolidia e, quindi, alla solitudine, a una condizione esistenziale che è stata la linfa vitale della sua innovativa poesia da cui affiorano candore e sprazzi di follia. (Fulvio Fulvi, Avvenire, 2 luglio 2014, p. 23, Agorà).","Tipo: Confissazione / Prefissoide, Formanti: poli-, linguismo"
polisensoriale,agg,"Relativo a più sensi, che coinvolge più sensi; che suscita sensazioni di tipo diverso.","Rispetto al surrealismo questa realtà estetica possiede l'ulteriore capacità non soltanto di riprodurre mentalmente le associazioni libere del sogno, ma anche di produrre un'esperienza dinamica che investe la totalità polisensoriale dello spettatore, massaggiato così nell'atrofizzato plesso contemplativo del suo corpo. (Achille Bonito Oliva, Repubblica, 22 gennaio 2011, p. 46, Cultura).","Tipo: Confissazione / Prefissoide, Formanti: poli-, sensoriale"
politically uncorrect,loc nom,"(Iron.) Ciò che è politicamente scorretto, che non si conforma ai modelli culturali e sociali dominanti.","Addirittura è la reputazione negativa ad avere una reputazione positiva nei casi di «adorabile mascalzone», a cui si ispirano tutti i maledetti, gli antibuonisti e i cultori del politically uncorrect il cui decalogo si riassume nel comandamento «La Corazzata Potemkin è una cagata pazzesca» (da [Vittorio] Sgarbi in poi, ce n'è un intero star system, il mainstream della trasgressione). (Stefano Bartezzaghi, Repubblica, 9 gennaio 2012, p. 54, Cultura).","Tipo: Prestito / Inglese, Formanti: politically (inglese), uncorrect (inglese)"
politicamente scorretto,loc agg,Che non si conforma ai modelli culturali e sociali dominanti.,"Eccola, al suo esordio da portavoce della Destra, Daniela Santanchè: dura, pura, politicamente scorretta. (Salvatore Dama, Libero, 13 novembre 2007, p. 12, Italia). ** Per tenere a bada i mercati, rassicurare le opinioni pubbliche delle democrazie nordiche, e salvare la nostra appartenenza al club dell'euro, l'Italia si è inventata una misura-tampone, una soluzione d'emergenza: il governo detto tecnico. Ma la clessidra è spietata, il conto alla rovescia non può essere fermato. Per quanto ciò possa apparire paradossale (e «politicamente scorretto»), quasi tutti, in Italia e fuori, temono il momento in cui la «democrazia» si riprenderà le sue prerogative, il momento in cui, fra meno di un anno, gli elettori si pronunceranno. (Angelo Panebianco, Corriere della sera, 15 luglio 2012, p. 1, Prima pagina). ** Oggi la Francia ufficiale, con sette milioni di musulmani in casa, si trova a dover rispondere a una domanda semplice che essendo però «politicamente scorretta» si è finora rifiutata di porsi: quando è che il fenomeno di immigrazione di massa oltrepassa i livelli fisiologici che gli sono propri? (Stenio Solinas, Giornale, 16 novembre 2015, p. 14, Il Fatto). ** Con la corsa infuocata alla Casa Bianca e il fronte europeo aperto dall’Isis è il caso di chiedersi che senso abbia il politicamente scorretto oggi. Funziona ancora come antidoto al conformismo benpensante o affossa la tolleranza verso il grado zero? È una particolare filosofia di vita pubblica o una moda politica, mediatica? (Luca Mastrantonio, Corriere della sera, 7 agosto 2016, p. 29).","Tipo: Calco lessicale / Avverbio+aggettivo, Formanti: politicamente, scorretto"
politica-politicante,loc nom,La politica dei politici di professione.,"La giornata di ieri è stata davvero istruttiva: come un fulmine a ciel sereno l’intrepido Italo Bocchino caricava la catapulta finiana con palle infuocate e chiedeva a gran voce un tavolo a tre gambe, cioè un vertice per stabilire prima i contenuti del discorso di [Silvio] Berlusconi e della mozione da votare in Parlamento. Un vecchio cavallo di battaglia della politica politicante. (Mario Sechi, Tempo, 28 settembre 2010, p. 1, Prima pagina). ** Per convincere i disillusi non basta però presentarsi come persone oneste (condizione necessaria, ma non sufficiente per il buon governo), non basta proclamare la propria distanza dalla politica politicante ([Umberto] Ambrosoli non l'ha mai frequentata e  èGabriele] Albertini spiega che la sua candidatura non nasce nel Pdl: «Ho ancora la tessera, ma non frequento il partito»). (Claudio Schirinzi, Corriere della sera, 10 novembre 2012, p. 1, Prima pagina). ** Massimo D’Alema non è il tipo da fare il piacione nei talk show. Anzi, si ricordano vari episodi di indisponenza, che hanno fatto di lui uno dei politici meno compiacenti e presi a simbolo di «politica politicante» e altre invenzioni lessicali di stampo populista. Invece l’altra sera, intervistato da Daria Bignardi, appariva particolarmente spiritoso e quasi (e sottolineo quasi) accattivante. (Maria Novella Oppo, Unità, 11 aprile 2014, p. 1, Prima pagina).","Tipo: Calco lessicale / Nome+participio, Formanti: politica, politicante"
politichese,agg,"Proprio della politica, del politichese: volutamente astruso e incomprensibile.","Quando tace la politica politichese -- per fortuna anche i politici vanno in vacanza -- e sui giornali non irrompono tragedie nazionali o internazionali, c'è tempo per riflessioni più distese sui grandi problemi del nostro Paese, (Michele Salvati, Corriere della sera, 20 agosto 2009, p. 10, Commenti). ** Fuor di metafora politichese, [Pier Luigi] Bersani aggiunge che «certe nostre meschinità sono ben al di sotto di questo orizzonte, che è veramente di arrivare a fare il partito del secolo dei riformisti». (Franco Giubilei, Stampa, 13 giugno 2010, p. 11). ** Il turpiloquio è trasversale, amato dai conduttori televisivi che, nello scontro tra i propri ospiti infarcito di parolacce, vedono alzare lo share del programma. È amato dal politico come segno distintivo rispetto al collega della Prima Repubblica, che amava parlare senza farsi capire: dal gergo politichese, incomprensibile, al gergo volgare iperrealista, c'è chi vede in questo passaggio il segno della liberazione della comunicazione politica. (Stefano Zecchi, Giornale, 14 maggio 2015, p. 1, Prima pagina).","Tipo: Transcategorizzazione, Formanti: politichese"
politicista,sost,Chi o che è cristallizzato nelle logiche e nei riti della politica.,"A tutti ci rivolgeremo con le nostre proposte. L’Italia non può più accettare di essere narcotizzata dal chiacchiericcio politicista e da un divario fra politica e società che accumula sfiducia e passività. Dobbiamo cambiare l’agenda. Dobbiamo parlare finalmente dell’Italia e degli Italiani. (Pier Luigi Bersani, Messaggero, 7 gennaio 2011, p. 1, Prima pagina). ** noi puntiamo ad essere soprattutto e davvero «liberali» e «riformatori». Sappiamo che l’identità del centrodestra va rinnovata e rafforzata sul terreno dei contenuti e delle idee, e non con operazioni politiciste e di palazzo. (Raffaele Fitto, Corriere della sera, 20 ottobre 2013, p. 8, Primo Piano). ** «Il Lingotto ha segnato un cambio di passo, fuori dalle formule politiciste. Le priorità sono altre: noi ci rivolgiamo prima di tutto alle nuove generazioni. All’universo femminile. Alle famiglie. Al Sud. Ai non garantiti delle partite Iva e del lavoro autonomo» [Maurizio Martina intervistato da Monica Guerzoni e Alessandro Trocino]. (Corriere della sera, 14 marzo 2017, p. 1, Prima pagina).","Tipo: Suffissazione / Deaggettivale, Formanti: politico, -ista"
politique politicienne,loc nom,La politica dei politici di professione.,"sono «informazioni candide» -- espressione usata ieri dalla Casa Bianca -- prive delle sfumature proprie invece del minuetto diplomatico finale, il linguaggio felpato delle feluche in cui sembra che nessuno abbia perso la partita e vissero tutti felici e contenti. E invece la politica non è così. Da avido lettore di Machiavelli non ne sono sorpreso neanche un po’, ma dobbiamo immaginare l’effetto che quelle frasi provocano sulla politique politicienne, sulla politica politicante e sull’opinione pubblica. (Mario Sechi, Tempo, 29 novembre 2010, p. 1, Prima pagina). ** Vince dunque il diverso da tutto ciò che è percepito come politique politicienne o anche solo vagamente come apparato. (Fabrizia Bagozzi, Europa, 22 maggio 2012, p. 3, News Analysis). ** Renzi a modo suo, sfoggiando il solito atteggiamento da pugile spaccone, tenta di sfuggire alla maledizione delle socialdemocrazie del XXI secolo e sostiene che la sinistra non può vincere senza fare i conti con la questione fiscale. È facile sottolineare che nella svolta milanese di Renzi c’è tanto di politique politicienne , voglia di occupare il centro e di rubare il tempo a una destra in fase di ristrutturazione. È un’analisi corretta così come è sensato sottolineare che il segretario del Pd riprende e rimodula parole d’ordine berlusconiane. (Dario Di Vico, Corriere della sera, 21 luglio 2015, p. 1, Prima pagina).","Tipo: Prestito / Francese, Formanti: politique (francese), politicienne (francese)"
polizia di prossimità,loc nom,"Polizia locale incaricata della sorveglianza di un quartiere urbano, con il compito di stabilire un contatto diretto con i cittadini.","«Non credo che i cittadini abbiano bisogno di altri uomini armati ma piuttosto di una polizia di prossimità che conosca bene il territorio. Il Nae, nucleo assistenza emarginati, si è occupato degli insediamenti abusivi senza l’ausilio delle armi» [Roberto Mastrantonio intervistato da Massimiliano Di Dio]. (Unità, 21 giugno 2008, Roma, p. II). ** Un falso invalido, sulla sedia a rotelle che chiedeva l’elemosina nel centro di Parma, è stato fermato dalla Polizia. È successo due giorni fa nella cittadina emiliana, il personale dei Reparti Viabilità e Pronto Intervento e Polizia di Prossimità hanno identificato e denunciato un uomo, T.S. di nazionalità Ceca, di circa 30 anni. (Ch[antal] C[apasso], Giornale d'Italia, 15 marzo 2014, p. 8, Dall'Italia). ** Il sindacato autonomo di polizia locale aderisce allo sciopero indetto dal Sulpl per sabato 12 settembre in concomitanza con la «Giornata della memoria della polizia locale» «per ricordare i caduti nell’adempimento del dovere». Si legge in una nota: «Si richiede di ascoltare il grido di sofferenza dei lavoratori della polizia di prossimità con un segnale concreto di intervento, non solo distribuendo realmente le responsabilità lavorative ad ogni singola attività» e «varando finalmente la nuova legge sulla polizia più vicina ai cittadini». (Piccolo, 8 settembre 2015, p. 20). ** Chi vuol sapere come e se funziona il tanto declamato concetto di polizia di prossimità, o semplicemente chi ha sempre nutrito scarsa considerazione per la figura del poliziotto di quartiere perché lo considera una sorta di operazione di marketing virtuale per illuderci di essere tutti più sicuri, dovrebbe parlare con i commercianti della zona Monforte-Vittoria. O anche semplicemente dare un'occhiata ai dati dei furti (in calo) nella zona. (Paola Fucilieri, Giornale, 19 gennaio 2016, Milano Cronaca, p. 9).","Tipo: Calco lessicale / Nome+preposizione+nome, Formanti: polizia, prossimità"
poliziottesco,sost,Genere letterario o cinematografico che racconta storie o vicende criminali e le relative indagini condotte da poliziotti o da investigatori privati.,"Roma sempre più violenta, e purtroppo non è il remake del fortunato poliziottesco del 1975 di Franco Martinelli. Dal centro alle periferie, in città continuano a registrarsi risse, agguati e aggressioni. (Lucimat, Europa, 24 dicembre 2011, p. 1, Prima pagina).","Tipo: Transcategorizzazione, Formanti: poliziotto, -esco"
poliziotto di quartiere,loc nom,Poliziotto incaricato della sorveglianza di un quartiere.,"[tit.] Sos sicurezza: serve il poliziotto di quartiere [testo] Emergenza sicurezza in via della Pineta e dintorni: i commercianti chiedono a gran voce il poliziotto di quartiere. […] Temono altre rapine e per questo motivo lanciano un accorato appello alle istituzioni e alle forze dell'ordine. «Servono più controlli: dateci il poliziotto di quartiere».(Paolo Loche, Unione Sarda, 31 gennaio 2008, p. 17, Cronaca di Cagliari). ** Il giovane, come riporta il sito locale «Imperia Post» ha riferito ai poliziotti di quartiere che lo hanno accolto in portineria che da giorni non toccava cibo. (Barbara Fruch, Giornale d'Italia, 14 maggio 2014, p. 9, Dall'Italia). ** Chi vuol sapere come e se funziona il tanto declamato concetto di polizia di prossimità, o semplicemente chi ha sempre nutrito scarsa considerazione per la figura del poliziotto di quartiere perché lo considera una sorta di operazione di marketing virtuale per illuderci di essere tutti più sicuri, dovrebbe parlare con i commercianti della zona Monforte-Vittoria. O anche semplicemente dare un'occhiata ai dati dei furti (in calo) nella zona. (Paola Fucilieri, Giornale, 19 gennaio 2016, Milano Cronaca, p. 9).","Tipo: Polirematica / Nome+preposizione+nome, Formanti: poliziotto, quartiere"
polo di eccellenza,loc nom,"Raggruppamento di istituzioni, perlopiù di carattere scientifico, che si pone come punto di riferimento per l'applicazione di metodiche innovative e delle tecnologie più avanzate.","Sulle valutazioni per ora non è trapelato nulla: Matrix, controllata al 100% da Telecom, ha oltre 300 dipendenti ed è considerata un polo d'eccellenza per l'offerta alle aziende di servizi web mentre il portale sfiora i 15 milioni di visitatori unici al mese. (Massimo Sideri, Corriere della sera, 28 gennaio 2012, p. 49, Idee & opinioni).","Tipo: Polirematica / Nome+preposizione+nome, Formanti: polo, eccellenza"
poltrona-chiave,loc nom,Incarico di potere particolarmente delicato e importante.,"L'ex viceministro allo Sviluppo Claudio De Vincenti, intercettato dai pm di Savona mentre parlava con l'ad di Sorgenia per garantire una mano nello sbloccare la centrale Tirreno Power, è solo l'ultimo caso. Il governo Renzi, infatti, è fondato sul solidissimo rapporto con Carlo De Benedetti. Su alcune delle poltrone-chiave, dai ministeri all'Inps, siedono alcuni fedelissimi dell'Ingegnere come Delrio e Tito Boeri; per non parlare dell'«aiutino» della proroga dei canoni per le frequenze tv, che ha favorito la partecipata Persidera. (Gian Maria De Francesco, Giornale, 17 luglio 2015, p. 1, Prima pagina).","Tipo: Composizione / Nome+nome, Formanti: poltrona, chiave"
poltronificio 1,sost,Fabbrica di poltrone e divani.,"agli anni Sessanta risale la nascita del poltronificio Villani fondato dal signor Nazario. (Alessandra Mariotti, Repubblica, 23 maggio 2006, Bologna, p. VII).","Tipo: Suffissazione / Denominale, Formanti: poltrona, -ificio"
poltronificio 2,sost,"(Iron.) In senso figurato, nell'ambito della politica, moltiplicazione degli incarichi di amministrazione e governo.","Una lezione amara che travalica ovviamente il destino di Umberto Croppi, ma avvilisce una città che non merita di essere trattata come un poltronificio. Allietato da un rimpasto, oppure no. Tanto non fa nessuna differenza. (Pierluigi Battista, Corriere della sera, 17 gennaio 2011, p. 35, Lettere al Corriere). ** [Mario] Mauro, dunque, non è riuscito a conservare la sua poltrona. [Mario] Monti ha piazzato Stefania Giannini all'Istruzione e Per l'Italia ha trovato posto con Andrea Olivero al sottosegretariato all'Agricoltura. Il poltronificio Renzi lo ha mozzato e lui ha sbottato. (Fabrizio Boschi, Giornale, 5 marzo 2014, p. 4).","Tipo: Suffissazione / Denominale, Formanti: poltrona, -ificio"
poltronismo,sost,"(Spreg.) In politica, la preoccupazione di occupare poltrone, di ricoprire incarichi.","Il mondo di Fb, tuttavia, dà l'impressione di non accogliere a braccia aperte l'invito di [Michele] Emiliano. Sì, c'è chi è d'accordo e lascia immaginare che questura e prefettura potrebbero essere inondate da email risentite o rancorose. Ma ci sono quelli che non riuscirebbero a digerire un eventuale flash mob in salsa barese contro gli investigatori. Medina Box: «Con il dovuto rispetto, ci dovrebbe andare lei che sta lì a rappresentarci. Se no a che serve il sindaco?». George Fartifer: «Il solito poltronismo all'italiana. Ma perché le istituzioni con collaborano?». Pietro Strada: «Il sindaco deve fare il sindaco». (Lello Parise, Repubblica, 29 maggio 2011, Bari, p. III). ** [tit.] Copasir e Vigilanza Rai il M5S non molla ma la Lega attacca «Poltronismo grillino» (Sicilia, 6 maggio 2013, p. 2, Il Fatto). ** Fabrizio Cicchitto ha replicato definendo l'ex banchiere sceso in politica «un pessimo ministro» che non si trova nelle condizioni «di svolgere il ruolo di maestrino che promuove e che boccia», ha respinto le accuse di «poltronismo» e spiegato che l'obbiettivo del Ncd è «quello di costruire un moderno partito moderato e riformista che sia alternativo in prospettiva al Partito democratico». (Giornale, 5 aprile 2015, p. 9, Interni).","Tipo: Suffissazione / Denominale, Formanti: poltrona, -ismo"
poltronista,sost,"(Spreg.) Uomo politico che pensa solo a occupare poltrone, a ricoprire incarichi.","Non è vero che i parlamentari siano solo poltronisti e poltroni. Questo è un luogo comune affermatosi a causa della propaganda negativa dei qualunquisti, oggi ribattezzati populisti per comodità espressiva. (Vittorio Feltri, Giornale, 7 settembre 2015, p. 1, Prima pagina).","Tipo: Suffissazione / Denominale, Formanti: poltrona, -ista"
polveri fini,loc nom,Polveri presenti nell'atmosfera composte da granelli finissimi di sostanze altamente inquinanti.,"Quali sono questi inquinanti? «Il monossido di carbonio. L'ossido di azoto. Le polveri sottili, cioè i cosiddetti Pm10. Gli idrocarburi poliaromatici (Ipa), sostanze chimiche cancerogene. Altri elementi incombusti. I più pericolosi sono le polveri fini e gli Ipa, che provengono entrambi dalla incompleta combustione e da processi di catalisi sulle pareti metalliche delle caldaie, dei bruciatori e dei camini» [Pietro Italiano intervistato da Stefano Filippi]. (Giornale, 15 gennaio 2005, p. 2, Il fatto).","Tipo: Calco lessicale / Nome+aggettivo, Formanti: polvere, fine"
polveri sospese,loc nom,"Polveri presenti in sospensione nell'atmosfera, composte da sostanze altamente inquinanti.","vengono previsti ulteriori dettagli e obblighi precisi «Il concessionario deve provvedere con cadenza biennale, -- si legge -- al rilevamento delle polveri sospese attivando un monitoraggio con una mini-rete di rilevamento dei valori di concentrazione al suolo delle particelle solide totali. (D. F., Adige, 3 agosto 2007, p. 29, Lavis e Rotaliana).","Tipo: Calco lessicale / Nome+aggettivo, Formanti: polvere, sospeso"
polveri sottili,loc nom,Polveri presenti nell'atmosfera composte da granelli finissimi di sostanze altamente inquinanti.,"Polveri sottili alle stelle, Cinecittà e Marconi tra i quartieri più inquinati, il Campidoglio corre ai ripari. Ieri l’assessorato all’Ambiente ha firmato il provvedimento che prevede le targhe alterne: (Laura Bogliolo, Messaggero, 29 novembre 2011, p. 38, Cronaca di Roma). ** Inquinamento alle stelle a Parigi dopo giorni di bel tempo, niente pioggia, sole e zero vento. Le polveri sottili sono arrivate in tutto il nord della Francia e nella capitale a livelli di guardia e il Comune ha deciso che i Velib -- le bici a noleggio -- e le Autolib (auto elettriche a noleggio) saranno gratuiti. (Secolo XIX, 14 marzo 2014, p. 6, Le News). ** Quattro pendolari che viaggiano sulla stessa auto si dividono le spese, evitano sprechi e abbattono le polveri sottili. Il guadagno non è più nemico dell'ambiente, l'attenzione al sociale va a braccetto con il profitto senza più dire che uno è meglio dell'altro. (Stefano Filippi, Giornale, 18 maggio 2015, p. 13, Controcorrente).","Tipo: Calco lessicale / Nome+aggettivo, Formanti: polvere, sottile"
polveri ultrasottili,loc nom,Polveri presenti nell'atmosfera composte da granelli invisibili di sostanze altamente inquinanti.,"La soluzione tecnica dell’inceneritore è una scelta vecchia, non giustificata industrialmente ed economicamente e negativa-pericolosa sul piano delle emissioni delle polveri ultrasottili e di eventuali residui di diossina. (Sandro Schmid, Adige, 17 aprile 2010, p. 61, Lettere & Commenti).","Tipo: Calco lessicale / Nome+aggettivo, Formanti: polvere, ultrasottile"
popolo arcobaleno,loc nom,"I pacifisti, coloro che si riconoscono nelle bandiere iridate, simbolo della pace.","[tit.] Tavola della pace / Dieci anni di «bene globale» / Grandi aspettative e grandi delusioni. Il bilancio del «popolo arcobaleno» / Il vescovo [Sergio] Goretti: la città di Francesco, luogo di giustizia (Avvenire, 14 gennaio 2006, p. 10, Oggi Italia).","Tipo: Polirematica / Nome+nome, Formanti: popolo, arcobaleno"
popolo dei fax,loc nom,Coloro che inviano messaggi via fax per manifestare la propria approvazione o il proprio sdegno.,"L’idea che in politica gli indagati siano già condannati si forma lì, nel biennio ancora oggi celebrato come l’epopea di Mani Pulite. Che l’avviso di garanzia sia motivo sufficiente per farsi mettere all’angolo. Che le folle abbiano sempre ragione: che ora sono le folle dei social scatenati, ma che allora erano quelle del «popolo del fax» (ecco il popolo populista all’opera) infuriato contro tutti, voglioso di giustizia sommaria, di punizioni esemplari, di patiboli (che noia questo garantismo formalista). (Pierluigi Battista, Corriere della sera, 29 maggio 2017, p. 25, Analisi & commenti).","Tipo: Polirematica / Nome+preposizione+nome, Formanti: popolo, fax"
popolo della moda,loc nom,"I frequentatori delle sfilate di moda, il mondo che ruota intorno al settore della moda.","È il popolo della moda e si sa, anche le donne ne sono protagoniste. Ma dove sono? Si confondono tra gli uomini perché pare che quest’anno il capello vada corto, e le camicie e i pantaloni e i mocassini siano tanto in voga anche tra loro. (Margherita Cardelli, Messaggero, 19 giugno 2011, p. 17, Cronache). ** Dean e Dan Caten che insieme firmano la linea Dsquared2 e che ieri hanno fatto sfilare una bellissima collezione ispirata dalla tradizione britannica in Asia. [...] Alla domanda perché, per chi i gemellini rispondono «abbiamo molti più negozi di una volta in Asia, dobbiamo incontrare i gusti dei nuovi mercati». Dire che Dean e Dan hanno ragione è poco: ieri a Milano il popolo della moda ha potuto constatare che la Cina non è tanto vicina, quanto già qui. (Daniela Fedi, Giornale, 20 gennaio 2016, p. 1, Prima pagina).","Tipo: Polirematica / Nome+preposizione+nome, Formanti: popolo, moda"
popolo della rete,loc nom,"Gli utenti della rete telematica, di Internet.","La nuova stagione dell’evangelizzazione cristiana, quella rivolta allo sconfinato popolo della rete, è pertanto definitivamente cominciata. Accanto all’attuale versione in italiano e inglese del portale multimediale, presto si preparerà quella in lingua francese, portoghese e tedesca. (Cesare Biasini, Tempo, 16 luglio 2011, p. 27).","Tipo: Polirematica / Nome+preposizione+nome, Formanti: popolo, rete"
popolo delle partite Iva,loc nom,I titolari di partita Iva.,"L’obbligo di trasmissione telematica della fattura non riguarderà l’intero popolo delle partite Iva, ma solo una piccola parte di queste, circa il 10%. (Mario Sensini, Corriere della sera, 23 dicembre 2010, p. 12, Primo Piano). ** [Silvio] Berlusconi ha perso le elezioni, la sua politicizzazione del voto è stata insufficiente per convincere gli elettori di Milano a votare la Moratti; il centrodestra ha subìto un forte arretramento al Nord; la Lega vede per la prima volta uno stop serio alla sua strategia di espansione nordista; il popolo delle partite Iva e delle piccole imprese s’è risvegliato e senza un abbassamento della pressione fiscale vota da altre parti; (Mario Sechi, Tempo, 18 maggio 2011, p. 1, Prima pagina). ** A giudizio del ministro dell'Interno e leader del Ncd, Angelino Alfano, «il prossimo obiettivo del governo sarà il lavoro che faremo per dare un aiuto fiscale al popolo delle partite Iva, degli autonomi e dei liberi professionisti». (Sicilia, 17 marzo 2014, p. 3, La Politica).","Tipo: Polirematica / Nome+preposizione+nome+nome, Formanti: popolo, partita, Iva"
popolo delle vacanze,loc nom,Coloro che vanno in vacanza nei periodi di maggiore affluenza turistica.,"Come dire: toglietemi tutto, ma non una settimana in una spiaggia delle Mauritius o quattro giorni di shopping a New York. Crisi o non crisi. Fra la vigilia di Natale e l’Epifania: 1.200.000 passeggeri, in linea con il 2007. Domenica 4 gennaio si è raggiunto il picco dei 95 mila transiti. Dicembre si chiude con 2.300.000 passeggeri, anche questo dato è simile al 2007. Morale: neppure le immagini dei poveri passeggeri Alitalia rimasti a terra e i venti di crisi economica hanno svuotato gli aerei e azzerato il «popolo delle vacanze». (Mauro Evangelisti, Messaggero, 8 gennaio 2009, p. 3, Primo Piano).","Tipo: Polirematica / Nome+preposizione+nome, Formanti: popolo, vacanza"
popolo di Internet,loc nom,"Gli utenti della rete telematica, di Internet.","E nel mirino non poteva che esserci un sito Internet, anzi un social network, il clone russo di Facebook sul quale ha viaggiato il tam tam che ha portato migliaia di persone in piazza nei giorni scorsi e sul quale adesso si prepara la grande, ambiziosa, scommessa lanciata dal cosiddetto «popolo di Internet»: una manifestazione di un milione di indignati contro «il partito dei ladri e dei truffatori». (Nicola Lombardozzi, Repubblica, 9 gennaio 2012, p. 47). ** È una sentenza che farà discutere il popolo di internet, perché traccia una separazione netta: da una parte l'oceano dei social network, dei blog, delle newsletter dove ciascuno può scrivere ciò che gli pare, e che proprio per il loro carattere anarchico potranno continuare a essere sequestrati se ricorra il «fumus» di un delitto; dall'altra il mondo dell'informazione «professionale», ovvero la versione internet dei quotidiani, i siti di informazione registrati, che non potranno mai più essere sottoposti a sequestro preventivo per l'accusa di diffamazione. (Luca Fazzo, Giornale, 18 luglio 2015, p. 9, Interni).","Tipo: Polirematica / Nome+preposizione+nome, Formanti: popolo, Internet (inglese)"
Por,sost,Acronimo di Programma operativo regionale.,"[tit.] Progetti per scuola a tempo pieno / ma i soldi dei Por non si sono visti (Sicilia, 16 marzo 2012, p. 6, Il Fatto).","Tipo: Acronimo, Formanti: programma, operativo, regionale"
pornochic,sost,Tendenza della moda estremamente provocante e allo stesso tempo elegante; piccante e sofisticato.,"agli inizi di questo millennio la nuova formula vincente sembra essere quella della fabbricazione di fantasie erotiche come quelle fornite dalle catene di negozi pornochic (Paolo Filo Della Torre, Repubblica, 10 dicembre 2007, Affari & Finanza, p. 33). ** in Francia lo scandalo di «Vogue» -- una bambina-modella fotografata in pose provocanti -- è costato il posto alla potente direttrice Carine Roitfeld, regina del porno chic. (Stefano Montefiori, Corriere della sera, 6 marzo 2012, p. 27, Cronache).","Tipo: Confissazione / Prefissoide, Formanti: porno-, chic (francese)"
pornopolitica,sost,L’intreccio tra il malcostume politico e quello sessuale.,"L’ultima puntata della porno-politica italiana ha gettato il Paese in un’angoscia piuttosto inedita. Che fine hanno fatto i maschi? Se lo chiedono soprattutto le donne. (Sergio Talamo, Messaggero, 1 novembre 2009, p. 18, Commenti). ** S'io fossi Silvio [Berlusconi], come non sono e non fui, corteggerei [Pier Luigi] Bersani come una bella donna, cercherei di liberarlo dal serraglio delle favorite delle note lobby, lo spingerei con ogni mezzo verso se stesso, verso la sua vocazione e la sua missione. La politica, non la pornopolitica. (Giuliano Ferrara, Giornale, 20 febbraio 2011, p. 1, Prima pagina). ** Lasciata da parte una certa mollezza di vita o se non altro di materasso, tutti cercano ora la comprensione dei familiari, niente più porno-politica, niente più rimborsi. (Aldo Grasso, Corriere della sera, 2 febbraio 2014, p. 1, Prima pagina).","Tipo: Confissazione / Prefissoide, Formanti: porno-, politica"
pornotassa,sost,Tassa sugli utili derivanti dalla produzione e dallo sfruttamento commerciale di materiale pornografico.,"Quelli nati da poco hanno puntato su gadgets e abbigliamento, invece che sulle pellicole: [...] E' la fetta di mercato che cresce, e al momento è al riparo dalla porno-tassa. (Francesco Saverio Intorcia, Repubblica, 16 dicembre 2008, Bologna, p. VIII). ** Con il 2014 una valanga di  tasse  ed  aumenti  si  abbatte sui cittadini: oltre le scadenze di gennaio (acconto Irap, addizionale Irpef della cosiddetta «porno tax», cedolare secca  per  regolarizzare  il versamento  scaduto  a  dicembre o imposta di registro sui contratti di locazione, tobin tax, e chi più ne ha più ne metta), (Emma Moriconi, Giornale d'Italia, 4 gennaio 2014, p. 7, Da Roma e dal Lazio).","Tipo: Confissazione / Prefissoide, Formanti: porno-, tassa"
portabilità del numero,loc nom,"Possibilità offerta ai clienti di telefonia mobile di passare da un gestore del servizio a un altro, conservando invariato il proprio numero telefonico.","L'Autorità per le garanzie nelle comunicazioni ha concluso negli ultimi mesi una serie di procedimenti diretti a verificare la corretta applicazione -- da parte di alcuni operatori telefonici -- delle norme in tema di portabilità del numero, servizi non richiesti, indici di qualità. Il risultato parla da sé: l'authority ha comminato sanzioni per 2.804.000 euro. (M. Sod., Stampa, 25 febbraio 2009, p. 34, Economia). ** Una battaglia a colpi di sms, traffico voce e internet che muove ogni giorno migliaia di persone da una compagnia telefonica all'altra. Una vera e propria migrazione da Nord al Sud a caccia dell'offerta più conveniente. È la portabilità del numero cellulare, arrivata in Italia nel 2012 a 12,8 milioni di scambi. (Corinna De Cesare, Corriere della sera, 28 marzo 2013, p. 27, Cronache). ** L’alternativa percorribile, ovvero il cambio di compagnia, non è così rapida da attuare. «Per avere la portabilità del numero, cosa essenziale per un’azienda che deve mantenere i contatti con i clienti, ci vuole un mese. Qualora accettassi un cambio di numero, la procedura non è comunque fattibile in meno di 20 giorni». (Mi. Pa., Messaggero Veneto, 6 febbraio 2015, p. 26, Pordenone).","Tipo: Calco lessicale / Internazionalismo / Nome+preposizione+nome, Formanti: portabilità, numero"
portacibo,sost,Recipiente per la conservazione e il trasporto di cibi.,"Chi possiede un cane sa quanto sono scomode le confezioni di crocchette: occupano spazio, non sono «bellissime», non si sa mai dove riporle e spesso si rovesciano sparpagliando crocchette in tutta la casa. Una soluzione c'è e si chiama Crock: il secchiello porta cibo bello e funzionale. (Cristina Musetti, Corriere della sera, 6 maggio 2009, ViviMilano, p. 17).","Tipo: Composizione / Verbo+nome, Formanti: portare, cibo"
portapizza,sost,Chi o che consegna le pizze a domicilio; che serve a contenere una pizza.,"Si chiamavano «portapizze», erano studenti, pensionati, cassaintegrati. Alla fine degli anni '90 consegnavano pizze a domicilio a Bologna, in una città universitaria in cui la richiesta era fiorente. I pizzaioli li pagavano ad ore per volantinaggio e consegne: bici o motorino propri, mance e resti come arrotondamento. (Chiara Pazzaglia, Avvenire, 30 giugno 2018, p. 18, Economia & Lavoro).","Tipo: Composizione / Verbo+nome, Formanti: portare, pizza"
portapreservativo,sost,Contenitore per profilattici; che serve a contenere preservativi.,"Due anni fa, quando provarono ad aprirlo per la prima volta, fu sequestrato dalla Procura per abusi edilizi. Ora sono stati attenti. Bisogna entrare con l'auto e toccare una leva posta alla punta del box. La pressione fa chiudere la saracinesca alle spalle. Ecco la privacy, allietata non tanto dai teloni verde scuro sui lati quanto dai fiori di carta appiccicati ovunque intorno (meno belli i cestini porta preservativi «per l'igiene di tutti» come recita il cartello). Al Lovely Park si possono fare anche le improvvisate. (Giuliano Foschini, Repubblica, 23 gennaio 2011, p. 21, Cronaca). ** Dopo il grande successo degli orologi in silicone, Too Late, brand creato nel 2007 dal giovane imprenditore bresciano Alessandro Fogazzi, ha lanciato sul mercato i portafogli nello stesso materiale. Anche questi coloratissimi [...], sono unisex, dotati di portabanconote, scomparti per tessere e porta-preservativo, dettaglio aggiunto per sensibilizzare i giovani, ma non solo, in merito ai rischi dell'Aids. (Raffella Oliva, Corriere della sera, 7 settembre 2011, ViviMilano, p. 9).","Tipo: Composizione / Verbo+nome, Formanti: portare, preservativo"
porto delle nebbie,loc nom,Luogo o situazione caratterizzati da poca chiarezza.,"Mani Pulite passò dove prima i giudici erano stati fermati perché il clima politico era cambiato, come disse [Francesco Saverio] Borrelli in una famosa intervista a Repubblica. Non si poteva più bloccare in Parlamento ogni autorizzazione a procedere o trasformare tante procure in un «porto delle nebbie». Fu il cambiamento politico che permise Mani Pulite, non viceversa. (Mario Segni, Giornale, 25 gennaio 2016, p. 4, Interni).","Tipo: Polirematica / Nome+preposizione+nome, Formanti: porto, nebbia"
posizione dominante,loc nom,"La condizione in cui si trova un’impresa che raccoglie una percentuale elevata delle quote di mercato, eludendo il principio della libera concorrenza.","«La ragione principale per cui non accettammo un compromesso, pur correndo il rischio che Microsoft ricorresse in giustizia, -- dice oggi [Mario] Monti -- è che ritenevamo importante stabilire una certezza giuridica su cosa vuole dire abuso di posizione dominante nelle tecnologie dell’informazione e della comunicazione». (Federico Fubini, Corriere della sera, 25 febbraio 2010, p. 12, Primo Piano). ** Abuso di posizione dominante. È con questa ipotesi che l’Antitrust ha avviato un’istruttoria sulle Ferrovie dello Stato per verificare se abbia favorito la sua controllata Trenitalia ai danni di Nuovo trasporto viaggiatori (Ntv). (Andrea D'Agostino, Avvenire, 29 maggio 2013, p. 19, Economia & lavoro).","Tipo: Calco lessicale / Internazionalismo / Nome+participio, Formanti: posizione, dominante"
posta elettronica certificata,loc nom,Sistema di posta elettronica che fornisce al mittente ricevuta con valore legale dell'invio e della ricezione di messaggi informatici.,"Alcune norme, sia nel civile che nel penale, saranno modificate per facilitare la missione: ad esempio con l’introduzione della posta elettronica certificata e le testimonianze scritte nel civile. (Messaggero, 8 gennaio 2009, p. 10, Primo Piano). ** Le comunicazioni telematiche della Pa su importo e data di pagamento (da inviare ai creditori entro il 30 giugno 2013) dovranno avvenire non tramite semplice e-mail ma attraverso posta elettronica certificata. (Sole 24 Ore, 14 maggio 2013, p. 2).","Tipo: Polirematica / Nome+aggettivo+aggettivo, Formanti: posta, elettronico, certificato 2 [p. pass. e agg.]"
postare,verb,"Affiggere, impostare un messaggio in un blog o in un sito di discussione della rete telematica.","Pensa: i famosi utenti del Web. Sono quelli che commentano, quelli che postano, quelli che linkano, quelli che però sono discesi tutti per i rami dalla libera uscita delle latrine. (Pietrangelo Buttafuoco, Foglio, 29 gennaio 2011, p. I). ** Studiare, chattare e postare più o meno in contemporanea può anche essere stimolante, ma è assodato che l'overdose di multi-tasking diminuisce il rendimento. (Paolo Pellizzari, Gazzettino, 8 maggio 2012, p. 25, Lettere & Opinioni). ** Cinque Stelle debutta ufficialmente nel Palazzo. E lo fa a modo suo, tenendo alta la bandiera del web e postando un video, «scavalcando» ancora una volta i giornalisti, sui contenuti dell’incontro con il Pd. (Avvenire, 13 marzo 2013, p. 10, Primo piano). ** Da Palermo a Siracusa, passando per il capoluogo etneo, per un'intera giornata sarà possibile visitare aree archeologiche e strutture museali e diventare protagonisti delle esposizioni fotografandosi assieme a loro e «postando» l'immagine sui social network. (Isabella Di Bartolo, Sicilia, 30 aprile 2014, p. 8, I Fatti). ** E poi i tempi, sempre più veloci. Forse è la modernità della Rete -- posto, bloggo, consulto; riposto, ribloggo, riconsulto -- forse c’è un filino di nevrosi. (Massimo Cirri, Unità, 10 gennaio 2017, p. 1, Prima pagina).","Tipo: Suffissazione / Deverbale, Formanti: post (to), -are 1 [Suffisso verbale]"
postberlusconiano,agg,"Sostenitore di Silvio Berlusconi, successivamente alla sua uscita dalla scena pubblica; successivo a Silvio Berlusconi.","Tutto questo somiglia alla predisposizione di un retroterra ideologico di un nuovo centrodestra post-berlusconiano (che magari torna a inglobare l'Udc): (Antonio Socci, Libero, 11 settembre 2009, p. 1, Prima pagina). ** Se a Montecitorio esistono i numeri sufficienti per un governo di transizione, cioè per una larga alleanza anti-berlusconiana e post-berlusconiana alla quale i 34 deputati finiani darebbero una consistenza schiacciante, la situazione nell’altro ramo del Parlamento è diversa. I senatori di Futuro e Libertà sono soltanto dieci, e alcuni di questi vengono considerati quasi sulla via del ritorno verso la casamadre berlusconiana,  (Mario Ajello, Messaggero, 14 agosto 2010, p. 3, Primo Piano). ** nell'attuale partito tirano arie discordi: era compagnia di ventura nel culto del padrone; caduto o svilito il quale, ai postberlusconiani resta la via della destra senza collare delineata dai futuristi. (Franco Cordero, Repubblica, 23 settembre 2011, p. 40, Commenti). ** Nell’assenza fisica del loro belzebù (il Cavaliere), hanno individuato un nemico surrogato nella cellula postberlusconiana dormiente, quella che alberga nelle «conseguenze» degli atti tecnocratici, quella che prende le sembianze del «Parlamento screditato», della legge elettorale gattopardesca. (Foglio, 9 marzo 2012, p. 1, Prima pagina). ** Renzi non si è mai posto come antiberlusconiano, ma come postberlusconiano. È chiaro che l’outsider di Rignano non è paragonabile al padrone delle tv e del Milan (quello di Sacchi e Capello, non quello di Seedorf e Inzaghi), ma il messaggio che ha lanciato in questi mesi agli elettori delusi dal Cavaliere è stato chiaro: prima avevate lui; ora avete me. All’evidenza, quel messaggio non è passato del tutto. (Aldo Cazzullo, Corriere della sera, 1 giugno 2015, p. 2, Primo piano).","Tipo: Prefissazione, Formanti: post-, berlusconiano"
post-confessionale,agg,Che ripropone la presenza religiosa in ogni ambito della vita sociale.,"non sono poche, nel contesto di un nuovo interesse per la valorizzazione di questa mediazione religiosa, in una nuova chiave -- post-confessionale e post-metafisica -- le voci di un certo rilievo che sottolineano l’irriducibile singolarità del modo in cui il cristianesimo stesso ha introdotto nella storia un modo radicalmente inedito di fronteggiamento del sacro: dentro e fuori i confini del religioso. (Pierangelo Sequeri, Osservatore romano, 24 febbraio 2014, p. 5).","Tipo: Prefissazione, Formanti: post-, confessionale"
postdc,sost,Chi o che rappresenta la nuova fase della politica democristiana.,"Per i post-dc casiniani […] non ci sarebbero margini di trattativa prima del voto: un eventuale accordo potrebbe venire solo dopo le urne in Parlamento. (Fabrizio D'Esposito, Riformista, 9 febbraio 2008, p. 1, Prima pagina). ** Di certo il partito è in subbuglio: una parte del gruppo lettiano e dei franceschiniani sta spostandosi verso [Matteo] Renzi, mentre i cosiddetti «giovani turchi», che puntano a candidare Stefano Fassina alla segreteria Pd, se [Pier Luigi] Bersani andrà al governo, alzano i toni contro il sindaco di Firenze, per avvertire moderati e post Dc che il futuro del Pd è decisamente a sinistra. (Laura Cesaretti, Giornale, 24 giugno 2012, p. 6, Interni).","Tipo: Prefissazione, Formanti: post-, Dc"
post-fusione,agg,Successivo alla fusione tra due società o gruppi finanziari.,"Oggi il direttivo dovrebbe lavorare a ripulire il testo del patto [di Mediobanca] (che rispecchia la governance tradizionale e contiene riferimenti obsoleti come quelli dedicati a Consortium) e a definire la geografia, determinante per i pesi in consiglio di sorveglianza. Non ci dovrebbero essere cambiamenti di grande rilievo. Per il gruppo A, le banche, Alessandro Profumo e [Cesare] Geronzi devono decidere i rappresentanti post-fusione. (Sergio Bocconi, Corriere della sera, 7 giugno 2007, p. 31, Economia). ** Con il sì a Unicredit-Capitalia l'Antitrust conclude il proprio intervento sul quadro post-fusioni. Un quadro che ha visto la costituzione della prima e della seconda (Intesa- Sanpaolo) banca italiana, con forti implicazioni sul primo gruppo assicurativo nazionale (Generali) e sulla prima banca d'affari (Mediobanca). (Sergio Bocconi, Corriere della sera, 19 settembre 2007, p. 33, Economia). ** Nessuna certezza neppure sul numero dei componenti del prossimo consiglio di amministrazione post-fusione. (Adige, 21 febbraio 2012, p. 16, Trento).","Tipo: Prefissazione, Formanti: post-, fusione"
post-genomica,sost,"Fase della ricerca scientifica, nel campo della genetica, successiva alla mappatura del patrimonio genetico umano.","[tit.] La post-genomica trova casa a Torino [testo] [...] Hugef, Human Genetics Foundation, cioè un centro che promuove la ricerca scientifica di base e la formazione avanzata in tutte le discipline che si collegano alla genetica umana, alla genomica e alla post-genomica, integrando saperi diversi e coinvolgendo talenti selezionati a livello internazionale, in grado di rafforzare le competenze locali. (Augusto Grandi, Sole 24 Ore, 15 dicembre 2010, p. 23, Economia e imprese).","Tipo: Prefissazione, Formanti: post-, genomica"
post-giubileo,sost,Il periodo successivo al Giubileo dell’anno 2000; successivo alla celebrazione di un giubileo.,"Marco è stato un po' il Virgilio che ha accompagnato Federico Bonadonna, autore di «In nome del barbone. Vite di strada e povertà estreme in Italia», nel suo viaggio, durato dodici mesi, nell'inferno delle realtà più marginali e nascoste della Roma del post-giubileo. (Giorgio Boatti, Stampa, 13 agosto 2005, Tuttolibri, p. 7).","Tipo: Prefissazione, Formanti: post-, giubileo"
postglobal,sost,Il periodo successivo all'affermarsi del fenomeno della globalizzazione; a esso relativo.,"[tit.] Il Post global scatta dai call center indiani (Repubblica, 20 aprile 2009, p. 1, Prima pagina).","Tipo: Prestito / Inglese, Formanti: post-, global (inglese)"
postificio,sost,(Iron.) Fabbrica di posti.,"«Il problema è che finché una parte del Paese continua a pensare allo Stato esclusivamente in termini di ""postificio"" e di assistenzialismo, dove crediamo di andare? Se pensiamo che ci sono quattro regioni che producono il 70% del Pil e il 75% del gettito fiscale, ogni altro discorso è superfluo. E la voragine si farà sempre più profonda» [Gian Paolo Gobbo riportato da Marco Cremonesi]. (Corriere della sera, 14 agosto 2011, p. 8, Primo Piano).","Tipo: Suffissazione / Denominale, Formanti: posto, -ificio"
post-infarto,sost,Il periodo immediatamente successivo a un infarto; successivo a un infarto.,"La sua somministrazione [della carnitina] in quantità superiore al normale, oltre che ai farmaci normalmente utilizzati in questa situazione, ha ridotto nei primi giorni del post infarto la mortalità del 39%. (Patto, 28 marzo 2004, p. 25). ** Il ministero della Salute consegna le pagelle agli ospedali italiani. E se la Sicilia è promossa sugli interventi d'emergenza post-infarto e qua e là mostra qualche eccellenza, finisce agli ultimi gradini del podio su ricorso ai cesarei, mortalità per bypass al cuore e tempi d'attesa per alcune operazioni chirurgiche. (Giusi Spica, Repubblica, 24 novembre 2011, Palermo, p. VIII).","Tipo: Prefissazione, Formanti: post-, infarto"
post-infartuato,sost,Chi o che ha subito un infarto.,"«Il paziente con Aoai [Arteriopatia obliterante degli arti inferiori] -- spiega Donatella Alesso, responsabile formazione Fimmg/Metis -- ha lo stesso rischio cardiovascolare di un post-infartuato o di un diabetico». (Maria Rita Montebelli, Repubblica, 2 febbraio 2010, p. 43).","Tipo: Prefissazione, Formanti: post-, infartuato"
postmissino,sost,Sostenitore o fautore del Movimento sociale italiano che ha dato vita al partito di Alleanza nazionale; successivo al Movimento sociale italiano.,"Delle italiane nella politica istituzionale [Ritanna] Armeni analizza le debolezze: fedeltà nei confronti del segretario di partito, ripetizione degli schemi del capocorrente o del capocordata, adeguamento alle regole date. Le nostre politiche «non osano», non sono audaci. Unica eccezione, quella di Rosy Bindi, scesa in campo nelle primarie del Pd contro il colosso [Walter] Veltroni. E adesso Daniela Santanchè, candidata premier della Destra postmissina di [Francesco] Storace, dice che Bindi ha saputo affrancarsi dagli uomini, a differenza di molte donne della sinistra, dimostrando «davvero coraggio». (Letizia Paolozzi, Liberazione, 13 marzo 2008, p. 14, Culture). ** Che cosa sia rimasto dell’esperienza post-missina e post-aennina in Fli è difficile dirlo. I generici richiami all’identità e all’unità nazionale, connessi con il rottamato multiculturalismo su cui si attardano alcuni esponenti finiani, l’invocazione ad investire di più nella cultura e nella ricerca, non possono certo qualificare un movimento poiché non sono questi fattori specifici di riconoscimento. (Gennaro Malgieri, Tempo, 5 novembre 2010, p. 1, Prima pagina). ** con la Lega che ha scelto di radicalizzare il suo messaggio in chiave anti-europea sulla scia dei lepenisti, con la destra post-missina che fa appello al senso di fedeltà dei camerati, con i centristi post montiani che arrancano senza alcuna prospettiva strategica, con la sinistra radicale che si è annullata nel nome del solito leader rivoluzionario d’importazione, [Matteo] Renzi è l’unico contendente effettivo di [Beppe] Grillo: sul piano dei numeri, ma più ancora sul piano del messaggio. (Alessandro Campi, Messaggero, 21 maggio 2014, p. 1, Prima pagina). ** Il centrodestra che [Silvio Berlusconi] aveva contribuito a fondare, mettendo insieme liberali, leghisti, post-missini nonché pezzi sparsi della diaspora democristiana e socialista sopravvissuta a Tangentopoli, si è frammentato e diviso in tante sigle. (Alessandro Campi, Messaggero, 3 marzo 2017, p. 1, Prima pagina).","Tipo: Prefissazione, Formanti: post-, missino"
postnovecentesco,agg,Successivo alla fine del XX secolo.,"Lo stato nazionale post-novecentesco si impoverisce sotto una duplice spinta: territoriale e sovranazionale. (Bruno Gravagnuolo, Unità, 8 giugno 2009, p. 14, Primo Piano).","Tipo: Prefissazione, Formanti: post-, novecentesco"
post-partita,sost,Il periodo che segue la disputa di una partita; a esso relativo.,"Nella furia scomposta delle «analisi» e dei commenti post-partita, c'è anche chi ha detto che [Roberto] Donadoni è «un mediocre allenatore perché era un mediocre calciatore». (Daniele Zaccaria, Liberazione, 11 giugno 2008, p. 20, Attualità).","Tipo: Prefissazione, Formanti: post-, partita"
post-politica,sost,La politica italiana dopo la fine della cosiddetta prima Repubblica; fase storica che registra la perdita di controllo della società da parte della politica.,"Oltre ai promotori [Giuliano] Amato e [Pellegrino] Capaldo spiccano Lamberto Dini, Romano Prodi, Walter Veltroni, Luigi Abete e Susanna Camusso che pur con differenti accenti e motivazioni arrivano anch’essi alla stessa conclusione. «Meglio una botta secca che la politica della formichina» è il loro messaggio. Non è dunque la riproposizione dello schema populista ma la convinzione che il riformismo illuminista, top down direbbero gli anglofoni, sia ancora efficace in tempi di post-politica. (Dario Di Vico, Corriere della sera, 30 gennaio 2011, p. 1, Prima pagina). ** Questo eventuale «Partito della Nazione» è una faccenda ancora fuori dalle categorie interpretative della politica, ma forse è proprio tale indeterminatezza a renderlo particolarmente fecondo nella post-politica. Il nome suona in verità un po’ sudamericano, ma il modello di applicazione vira piuttosto, almeno a livello dell’immaginario, verso un inedito plebiscitarismo di cui si sarebbe portati a trovare qualche traccia nel recente [Vladimir] Putin televisivo. (Filippo Ceccarelli, Repubblica, 20 ottobre 2014, p. 25, Lettere Commenti & Idee).","Tipo: Prefissazione, Formanti: post-, politica"
postpolitico,agg,Relativo alla politica italiana successiva alla fine della cosiddetta prima Repubblica; che rappresenta un uso diverso della politica.,"Alle domande postpolitiche della stampa sulle mogli (anche il presidente Benjamin Netanyahu ha i guai suoi; dicono «Sara impicciona» sulle decisioni di governo), [Silvio] Berlusconi ha lapidato i giornalisti. (Giorgio Grigolli, Adige, 5 febbraio 2010, p. 51, Lettere & Commenti). ** È la politica che non ha bisogno di leadership perché tutto è orizzontale e persino le rivoluzioni (come la Primavera araba nata sui social media) possono essere fatte senza capi, né leader, ma con il solo obiettivo di imporre nuove tecnocrazie e nuovi ordini post-politici. Se è così, questa politica non ha più bisogno di dare nome a nulla perché essa stessa non ha più nome. (Giampaolo Rossi, Tempo, 5 luglio 2012, p. 18, Omnibus).","Tipo: Prefissazione, Formanti: post-, politico"
post-qualcosa,sost,Il progressivo abbandono delle ideologie precedenti; chi vive nell'incertezza determinata dall'abbandono delle ideologie.,"Fa specie che a sinistra ci si preoccupi di rincorrere le papille gustative e le credenze pseudoscientifiche dei signorini post-comunisti (ma anche di quelli non diventati post-qualcosa). Che un tempo chiedevano più benessere per tutti, e oggi predicano la decrescita (ma non per i loro guadagni!). (Gilberto Corbellini, Unità, 23 luglio 2014, p. 13, Comunità).","Tipo: Prefissazione, Formanti: post-, qualcosa"
postreferendario,agg,Successivo a una consultazione referendaria.,"La partita politica post-referendaria si fa infuocata, ma chi -- come noi -- non indossa la maglia di una delle formazioni chiede ai contendenti di giocare per il bene del Paese. (Leonardo Becchetti, Avvenire, 6 dicembre 2016, p. 3, Idee).","Tipo: Prefissazione, Formanti: post-, referendario"
post-referendum,sost,Periodo successivo a una consultazione referendaria.,"E' toccata un bel po' di fatica, al premier segretario, fare quelle aperture sulla commissione che, post referendum, dovrà verificare la possibilità di cambiare l'Italicum, ma alla fine l'ha fatta (e del resto, non era [Giulio] Andreotti a teorizzare che «quando non vuoi far nulla, fai una bella commissione»?), [Gianni] Cuperlo e [Roberto] Speranza hanno fatto finta se non di accettarla, almeno di posticipare il redde rationem. (Nino Bertoloni Meli, Messaggero, 11 ottobre 2016, p. 3, Primo Piano).","Tipo: Prefissazione, Formanti: post-, referendum (latino)"
postreligioso,agg,Relativo a una concezione non più sacrale della religione; che tende al superamento della centralità della religione.,"«L’inglese colto è filo-europeo, il vero problema è il popolo, che è stato educato a odiare il papato. Solo nell’800 i cattolici ebbero il diritto di votare. Per loro è un passato vicino. In un Paese post-religioso sentono questo fortissimo retaggio culturale» [Simonetta Agnello Hornby intervistata da Luigi Ippolito]. (Corriere della sera, 30 marzo 2017, p. 2, Primo piano).","Tipo: Prefissazione, Formanti: post-, religioso"
post-sisma,agg,Successivo a un evento sismico.,"La ricostruzione post-sisma non verrà finanziata con nuove tasse. A dichiararlo, dall'Aquila, è Silvio Berlusconi che individua le risorse nel fondo per l'economia già disponibile a Palazzo Chigi. Il ministro dell'Economia Giulio Tremonti assicura comunque che non verranno toccate le risorse per le imprese. (Sole 24 Ore, 19 aprile 2009, p. 1, Prima pagina).","Tipo: Prefissazione, Formanti: post-, sisma"
post-televisivo,agg,Successivo alla grande diffusione e fruizione del mezzo televisivo.,"Patron di Telelombardia, editore e produttore televisivo, [Sandro] Parenzo ne sa abbastanza per immaginare che domani sera «Servizio Pubblico» di Michele Santoro potrebbe davvero sfondare sul piano degli ascolti e comunque, per male che vada, «sarà il primo evento post-televisivo nella storia del nostro Paese», dice. (Giusi Fasano, Corriere della sera, 2 novembre 2011, p. 17, Politica). ** ora Roberto [D'Agostino] ha indossato i panni del Caronte post-televisivo che affronta una domanda semplice e finora inevasa: che tv fare nell'epoca della rivoluzione tecnologica, in cui vediamo tutto ma non guardiamo niente? (Marco Molendini, Messaggero, 27 novembre 2016, ).","Tipo: Prefissazione, Formanti: post-, televisivo"
post-terremoto,agg,Successivo a un evento sismico.,"Il presidente del Consiglio è tornato anche sul tema della flessibilità di bilancio in relazione alle risorse per la ricostruzione post-terremoto. «Se qualcuno pensa -- ha precisato -- che dopo tre terremoti io faccio una legge di stabilità che non consente ai sindaci di fare gli adeguamenti sismici delle scuole, non ha capito cosa è l’Italia. Se pensa che non rispetti le regole non sanno cosa è l’Italia. Le regole le devono rispettare tutti anche chi come la Germania ha un surplus commerciale di 90 milioni di euro, che non sono stati investiti». (Gerardo Pelosi, Sole 24 Ore, 25 settembre 2016, p. 1, Prima pagina). ** Nell’elenco delle priorità dei primi cittadini si va dalla ricostruzione post-terremoti alla messa in sicurezza di scuole ed edifici pubblici e all’efficienza del trasporto locale, oltre alla bonifica e alla messa in sicurezza di molte grandi aree industriali e discariche. (Avvenire, 20 dicembre 2016, p. 12, Attualità).","Tipo: Prefissazione, Formanti: post-, terremoto"
postumano,sost,Progressiva alterazione delle caratteristiche dell'essere umano; che tende a modificare o a perdere le caratteristiche umane.,"È singolare che in Italia, dove l'incidenza degli e-book è pari allo 0,01 del mercato (mentre in Usa si sfiora il 10% e su Amazon siamo oltre il 50%) si moltiplichino le pubblicazioni che celebrano il piacere della lettura, e che annunciano contestualmente la morte del libro e l'alba di un'era postumana. (Filippo La Porta, Corriere della sera, 7 giugno 2011, p. 46). ** La specie umana, unica, si avvia ad essere sostituita da una molteplicità di specie, con un passaggio dal singolare al plurale reso inevitabile da una tecnoscienza che ci avvicina sempre più al post-umano? Entrando in questo mondo nuovo, più che il riferimento abituale all'utopia negativa di Aldous Huxley, vale il ricordo di quel che scriveva Guenther Anders, chiedendosi già nel 1956 se l'uomo fosse antiquato: «Come un pioniere, l'uomo sposta i propri confini sempre più in là, si allontana sempre più da se stesso; si ""trascende"" sempre di più -- e anche se non s'invola in una regione sovrannaturale, tuttavia, poiché varca i limiti congeniti della sua natura, passa in una sfera che non è più naturale, nel regno dell'ibrido e dell'artificiale». (Stefano Rodotà, Repubblica, 11 giugno 2011, p. 33, R2). ** L’analogia cervello-computer consente peraltro di aprire prospettive interessanti (e un po’ inquietanti) sul post-umano, cioè su un quadro evolutivo in cui l’uomo si meticcia con macchine nelle quali può riversare i propri ricordi, preludendo a una sorta di «immortalità cognitiva». (Giuseppe O. Longo, Avvenire, 20 giugno 2013, p. 11, Oggi Italia). ** Il paradosso è che tanta leggerezza in principio ti faceva sentire sicuro. [...]  È l'era del post umano, con le braccia aperte all'abbraccio e non conserte. Non c'è nulla da difendere. Puoi donarti. Puoi fidarti del prossimo tuo. Non è come nel Novecento dove tutto era piombo, dove contava la «roba», la materia, qualcosa di fisico da nascondere sotto la cucitura della giacca. Il secolo delle casseforti e dei muri di cemento armato, delle trincee e delle casematte. (Vittorio Macioce, Giornale, 10 luglio 2015, p. 1, Prima pagina).","Tipo: Prefissazione, Formanti: post-, umano"
post-vacanze,agg,Che segue immediatamente la fine delle vacanze.,"l’eventuale rimpasto post-vacanze dovrebbe vedere anche un nuovo assetto al ministero dell’Interni. C’è da nominare il sostituto di Francesco Nitto Palma, che ha appena traslocato al dicastero della Giustizia. (Fabrizio dell'Orefice, Tempo, 30 luglio 2011, p. 1, Prima pagina).","Tipo: Prefissazione, Formanti: post-, vacanza"
postvoto,sost,Il periodo immediatamente successivo a una tornata elettorale; successivo a una tornata elettorale.,"A partire da oggi, e per ogni settimana, un editoriale del senatore Francesco Cossiga aprirà e chiuderà il programma di Gigi Moncalvo «Confronti» in onda su Rai Due alle 24.05. La puntata di oggi è dedicata agli scenari del post-voto. (.com, 14 aprile 2006, p. 3, TV.com). ** «In generale -- prosegue il capogruppo [Michele Dallapiccola] -- ritengo comunque che, al di là delle dichiarazioni post-voto, siano sempre Upt e Patt i partiti territoriali. Non a caso sono 62 i sindaci espressi da Unione e autonomisti contro i 17 del Partito democratico. Il Pd resta un partito a dimensione nazionale e per questo ha maggior appeal nei grandi centri, dove l’effetto traino conta più del radicamento». (Adige, 4 giugno 2010, p. 23, Trento). ** [Mario Monti] Non si sbilancia neppure sulle alleanze post voto ma è deciso a respingere un abbraccio a Vendola che peraltro, sottolinea, «ha già detto che non vuole un governo con me». Si limita quindi a dire che governerà chi avrà l’incarico dal presidente Napolitano. (L[aura] D[ella] P[asqua], Tempo, 17 gennaio 2013, p. 2, Primo Piano). ** Stupore. È questa la parola più efficace per descrivere la Spagna postvoto. I sondaggi, ancora una volta, si sono rivelati inattendibili. Perfino le rilevazioni realizzate all’uscita dalle urne sono state clamorosamente smentite dai risultati. (Lu[cia] C[apuzzi], Avvenire, 28 giugno 2016, p. 9).","Tipo: Prefissazione, Formanti: post-, voto"
potere soffice,loc nom,"Potere, influenza sottile e penetrante, che fa leva su argomentazioni di carattere ideale o economico, o su capacità di suggestione, in contrapposizione a un potere forte.","E' il regista preferito dell'ex presidente cinese Jiang Zemin, l'eroe dell'immaginario cinese all'estero, l'uomo che più di ogni altro con «La tigre e il dragone» aveva portato il genere del kung-fu acrobatico a nuove vette di perfezione. La nuova influenza culturale cinese, il potere soffice temuto dai geopolitici americani, deve a lui tanti successi. (Francesco Sisci, Stampa, 31 gennaio 2006, p. 12, Estero).","Tipo: Calco lessicale / Nome+aggettivo, Formanti: potere s. m., soffice"
pottermania,sost,"Passione dilagante fra i ragazzi per i romanzi di cui è protagonista Harry Potter, e, di conseguenza, per gli oggetti che ne accompagnano la commercializzazione.","[tit.] «Animali fantastici» / l'harrypottermania al potere [testo] [...] La harrypottermania è dunque salva, perché la nuova saga che prevede altri quattro film, andrà avanti fino al 2020. (Avvenire, 16 novembre 2016, p. 25, Agorà Spettacoli).","Tipo: Prestito / Inglese, Formanti: Potter (Harry), -mania ENG (inglese)"
preclosing,sost,Fase che precede la chiusura di un'operazione finanziaria.,"Per la rivoluzione culturale sta studiando da tempo. Non per le magie, però. Luis Enrique, tra i cartelli di lavori in corso con cui la Roma deve fare i conti da tempo, anche tra i corridoi degli uffici del club (nella notte le firme sul preclosing), sembra a suo agio. Basta non chiedergli pronostici sul prossimo campionato: «Non so dove arriverà la Roma, non sono Harry Potter, non ho la sfera di cristallo». (Matteo Pinci, Repubblica, 3 agosto 2011, p. 48, Sport).","Tipo: Prestito / Inglese, Formanti: pre-, closing (inglese)"
precompilato,agg,Compilato precedentemente; già compilato.,"Comincia a sgretolarsi l'idea che i contribuenti siano «salvati» dalla girandola di regole e scadenze della Iuc 2014 grazie all'invio dei bollettini pre-compilati da parte dei Comuni. Un duro colpo a questa ipotesi arriva dalla bozza di decreto preparata da ministero dell'Economia e agenzia delle Entrate per regolare il bollettino postale da utilizzare nei versamenti della nuova imposta che raccoglie sotto un cappello unico l'Imu, la Tari (la nuova sigla del tributo sui rifiuti) e la Tasi (il nuovo tributo sui servizi locali «indivisibili», dall'illuminazione pubblica alla manutenzione delle strade). (Gianni Trovati, Sole 24 Ore, 11 febbraio 2014, p. 17, Norme e tributi).","Tipo: Prefissazione, Formanti: pre-, compilato"
pre-conclave,sost,Fase che precede l'inizio di un conclave; precedente l'inizio di un conclave.,"come rileva John L. Allen del «National Catholic Reporter», «se i giochi pre-conclave sono aperti, un uomo di riconosciuta intelligenza, ortodosso ma pragmatico, che è sempre riuscito a tenersi fuori dagli scandali, ha comunque buone chance». (Stella Prudente, Messaggero, 3 marzo 2013, p. 11, Primo Piano).","Tipo: Prefissazione, Formanti: pre-, conclave"
preconsiglio,sost,Incontro preparatorio a una riunione del Consiglio dei ministri.,"Certo, come è stato fatto notare anche ieri in pre-consiglio dai rappresentanti del ministero dello Sviluppo economico, il progetto della Banca è ambizioso ma manca ancora di raccordo con gli altri istituti per lo sviluppo del Sud e rischia di entrare in conflitto con la normativa comunitaria in materia di regime di aiuti di Stato. (I. B., Sole 24 Ore, 14 ottobre 2009, p. 7, In primo piano). ** Vertice di maggioranza a Palazzo Grazioli. Preconsiglio dei ministri a Palazzo Chigi, in preparazione del Consiglio dei ministri previsto per domani. E adesso si tratta di scegliere quale atteggiamento tenere nei confronti della bozza Tremonti: prendere o lasciare? (Mario Ajello, Messaggero, 29 giugno 2011, p. 3, Primo Piano). ** Da oggi [Enrico] Letta è in vacanza, ma le sue ferie dureranno una manciata di giorni. Il 18 sarà a Rimini e il 20 è già stato fissato un preconsiglio, che sarà seguito il 23 da un vero e proprio consiglio dei ministri. (Monica Guerzoni, Corriere della sera, 13 agosto 2013, p. 5, Primo Piano).","Tipo: Prefissazione, Formanti: pre-, consiglio"
pre-consultazione,sost,"Consultazione che precede una tornata elettorale, per la scelta del candidato da presentare, o una consultazione istituzionale.","Ecco fiorire un altro neologismo: pre-consultazione. E la pre-consultazione è assolutamente inusuale (quella di ieri è già la seconda visita di [Silvio] Berlusconi sul Colle dopo il voto, e precede la rituale sfilata dei capigruppo alla Loggia della Vetrata). Ma l’incontro, chiesto dal premier in pectore, non si può rifiutare. (Vincenzo Vasile, Unità, 7 maggio 2008, p. 6, In Italia).","Tipo: Prefissazione, Formanti: pre-, consultazione"
pre-embrione,sost,L'unione dell'ovocito e dello spermatocito nella fase che precede quella dello sviluppo dell'embrione.,"«Dopo la nascita nel 1978 di Louise Brown, prima “bambina in provetta”, il governo Thatcher [...] per studiare le politiche applicabili ai nuovi sviluppi scientifici sulla fecondazione, istituì la Commisione Warnock, che nel 1984 elaborò un Report che introduce quale termine discriminante per la ricerca e sperimentazione il 14° giorno dalla fecondazione, che distinguerebbe il pre-embrione dall’embrione» [Elisa Guarnieri riportata da Paolo Caroli]. (Adige, 10 dicembre 2007, p. 10). ** Laicamente, civilmente, questa sentenza ha chiarito una volta per tutte che la vita umana comincia dal concepimento: da quel momento, un uomo o una donna sono esseri umani viventi, titolari di diritti come gli altri. Fin dall’inizio, dunque, non ci sono «zone grigie», non esistono «pre-embrioni» o altre stravaganti ipotetiche «possibilità» immaginate a carico della peraltro innocente verità biologica, ora riconosciuta anche sul piano giuridico. […] Oggi la sentenza della Ceg [Corte europea di giustizia]  fa piazza pulita di tante e tali stranezze. (Gabriella Sartori, Avvenire, 19 giugno 2013, p. 2, Seconda pagina).","Tipo: Prefissazione, Formanti: pre-, embrione"
pre-euro,agg,Che ha preceduto l'entrata in vigore della moneta unica europea.,"La Bundesbank contenne la grande immissione di nuova moneta con tassi alti (attorno al 10% nel '93), scongiurando l'inflazione. Ma come disse il francese Hubert Védrine, consigliere di Mitterrand: «A che serve la bomba atomica, se i tedeschi hanno il Deutsche Mark?». E infatti, in quell'economia pre-euro, ma retta dal meccanismo dello Sme, i rialzi dei tassi decisi a Francoforte si riverberarono quasi automaticamente sulle altre monete, cosa che si tradusse in recessione per molte economie europee (Germania inclusa). (Mara Gergolet, Corriere della sera, 8 agosto 2012, p. 8, Primo Piano).","Tipo: Prefissazione, Formanti: pre-, euro"
preimpiantatorio,agg,Che precede la fase di impianto; con particolare riferimento all'impianto nell'utero di un embrione frutto della fecondazione in vitro.,"L’esclusione legale di tali coppie [fertili, pur se portatrici di patologie trasmissibili alla prole] dalla PMA è sospettata di essere incostituzionalmente discriminatoria, perché la pretesa di riuscire ad avere un figlio «sano» tramite questa metodica (grazie alla selezione pre-impiantatoria degli embrioni, con lo scarto di quelli malati) dovrebbe poter rientrare, ad avviso del giudice romano, nel novero dei «diritti» costituzionalmente tutelati. Di qui il ricorso alla Consulta. (Francesco D'Agostino, Avvenire, 2 febbraio 2014, p. 1, Prima pagina).","Tipo: Prefissazione, Formanti: pre-, impiantatorio"
preimpianto,agg,Che precede la fase di impianto; con particolare riferimento all'impianto nell'utero di un embrione frutto della fecondazione in vitro.,"le coppie, sempre con la diagnosi preimpianto, dovrebbero selezionare il bambino fra quelli che potrebbero avere, mettendo al mondo chi sembra avere la migliore aspettativa di vita. (Assuntina Morresi, Avvenire, 1 marzo 2012, p. 3, E' Vita). ** Il Parlamento che verrà ha già un incarico. Riprendere in mano la legge 40 sulla procreazione medicalmente assistita e cambiare, definendole con chiarezza, le norme attinenti alla diagnosi preimpianto sull'embrione. L'esame che permette di identificare in anticipo, prima dell'avvio della gravidanza, la presenza di malattie genetiche trasmissibili ai figli deve essere reso accessibile anche alle coppie fertili. (Margherita De Bac, Corriere della sera, 12 febbraio 2013, p. 33, Cronache). ** Nuovo attacco alla legge 40, quella sulla fecondazione assistita. Nuovo dubbio di costituzionalità. Il testo, infatti, torna davanti alla Consulta. Dal momento che il tribunale di Roma ha sollevato la questione di legittimità sul divieto per le coppie fertili di accedere alla procreazione assistita e alla diagnosi preimpianto. Anche se portatrici di patologie che vengono trasmesse geneticamente. (Carla Massi, Messaggero, 28 gennaio 2014, p. 14, Cronache).","Tipo: Prefissazione, Formanti: pre-, impianto"
premialità,sost,Facoltà di riconoscere premi o benefici come compenso per l'impegno mostrato nello svolgimento di un'attività.,"Maurizio Gasparri ha confermato l'intenzione di approvare prima di Natale la riforma dell'Università, mantenendo così «con i nostri elettori l'impegno di rivoluzionare gli atenei, riportando al loro interno il merito come criterio di selezione e di premialità, riducendo gli sprechi, liberando l'università dalle baronie». (Roma, 16 dicembre 2010, p. 5). ** Via libera anche a una revisione delle sanzioni, con misure di premialità in caso di comportamenti virtuosi nonché la possibilità di ridurre l'entità delle sanzioni se il guidatore pagherà in tempi ristretti. (Alessio Ribaudo, Corriere della sera, 27 luglio 2013, p. 17, Cronache). ** «Sarebbe importante darvi certezze sui finanziamenti e sul fatto che siano triennali e non annuali -- premette [Stefania] Giannini --: è un'operazione complessa ma ci prendiamo questo impegno». Subito dopo auspica «merito e premialità» (A[driana] Com[aschi], Unità, 11 marzo 2014, p. 12).","Tipo: Suffissazione / Deaggettivale, Formanti: premiale, -ità"
premiopoli,sost,"(Iron.) Le beghe, le polemiche, gli scandali e i pettegolezzi suscitati dall’attribuzione dei premi letterari.","Vorrei far notare che questa Premiopoli, con tutto il contorno di scrittori e manager culturali, colpisce in pieno la casta letteraria e intellettuale radical-progressista, dignitaria pressocché esclusiva di questi territori. (Marcello Veneziani, Libero, 17 marzo 2009, p. 1, Prima pagina). ** [tit.] Premiopoli / Il grande rifiuto di Umberto Eco allo Strega / Dopo [Alberto] Arbasino anche il semiologo piemontese rinuncia alla candidatura (Tempo, 5 aprile 2011, p. 19, Omnibus).","Tipo: Confissazione / Suffissoide, Formanti: premio, -poli 2 [Scandalo]"
prenatalizio,agg,Che precede il Natale.,"Milioni di britannici hanno aspettato gli sconti per comprare nell'ultimo weekend pre-natalizio, mentre gli esperti prevedono festività all'insegna dell'austerity seguite da un «bagno di sangue» a gennaio con la chiusura di tremila negozi. (Paola Barbetti, Sicilia, 21 dicembre 2011, p. 4, Il Fatto).","Tipo: Prefissazione, Formanti: pre-, natalizio"
prepartita,sost,Fase che precede l'inizio di una partita; a essa relativo.,"Nel pre-partita il gioco delle metafore si allarga alle alleanze: qui a Bruxelles il presidente francese, [François] Hollande, è a fianco degli italiani, almeno alla ricerca di una misura urgente per stabilizzare gli spread; in Polonia invece un francese dovrà arbitrare, si chiama Stephan Lannoy, «e vedrete che questo favorirà noi», scrive nel pomeriggio la «Welt on line», sicura della 500esima vittoria della storia della nazionale tedesca. (Marco Galluzzo, Corriere della sera, 29 giugno 2012, p. 2, Primo Piano). ** Altra casella vuota al processo olandese è quella del ministero dell'Interno, che pure non si è costituito parte civile per tutti quei poliziotti vittime delle violenze dei tifosi olandesi. Il modo in cui quel giorno nel prepartita è stato garantito l'ordine pubblico -- già oggetto all'epoca di una polemica tra il sindaco [Ignazio] Marino e il questore -- è stato messo in dubbio durante il processo dalla difesa dei tifosi, che ha definito «amatoriale» l'operato della polizia italiana. Ma in aula non c'era nessuno a sostenere una tesi diversa perché né il Comune né il Viminale hanno ritenuto necessario esserci. (Patricia Tagliaferri, Giornale, 3 dicembre 2015, p. 13, Interni).","Tipo: Prefissazione, Formanti: pre-, partita"
pre-referendario,agg,Relativo a un referendum imminente.,"«Scelgo la costituzione» rappresenta un contributo di alto profilo e di estrema coerenza al dibattito pre-referendario, rimane solo da augurarsi che tale dibattito nei giorni futuri si contenga negli stessi toni e che gli elettori sappiano preservare il patrimonio di diritti e di democrazia che la Costituzione vigente ha assicurato ed assicura. (Massimo Siclari, Liberazione, 20 giugno 2006, p. 9). ** L’incursione in comune a Puegnago non ci voleva in generale, ma nella giornata pre-referendaria è stata pure una tremenda seccatura. (Alice Scalfi, Giornale di Brescia, 4 dicembre 2016, p. 21, La Provincia).","Tipo: Prefissazione, Formanti: pre-, referendario"
pre-registrazione,sost,Registrazione preliminare.,"Le operazioni di pre-registrazione non crescono al ritmo che il Pd sperava e per oliare gli ingranaggi si riunisce oggi il Coordinamento nazionale. Gli elettori che si sono iscritti online o presso gli uffici elettorali sono oltre 700 mila, il che vuol dire, spera Roberto Cuillo, che se tutto va bene toccheranno il milione. (Monica Guerzoni, Corriere della sera, 20 novembre 2012, p. 16, Politica).","Tipo: Prefissazione, Formanti: pre-, registrazione"
pre-riunione,sost,"Riunione preventiva, preliminare.","uno dei passaggi fondamentali che sembrava chiuso -- la nomina del direttore per l'Agenzia digitalia italiana, l'ente che accorpa tutte le funzioni svolte finora da DigitPa, Agenzia per la diffusione delle tecnologie per l'innovazione, Dipartimento per la digitalizzazione della Pubblica amministrazione e della presidenza del Consiglio -- è ripartito dal via. Nella pre-riunione del governo sembrava trasparire un accordo di massima per Mario Calderini, il professore universitario chiamato dal ministro dell'Istruzione e della ricerca, Francesco Profumo, come consigliere sugli affari digitali. (Massimo Sideri, Corriere della sera, 27 agosto 2012, p. 6, Primo Piano).","Tipo: Prefissazione, Formanti: pre-, riunione"
preserale,sost,Programmazione televisiva compresa nella fascia oraria che precede il telegiornale della sera; relativo a quella fascia oraria.,"«Ma ci sarà anche una miniserie sulla dinastia dei Kennedy, poi quella ispirata alla trilogia Millennium di Larsson e in arrivo c’è un programma pre-serale con Geppi Cucciari. Tutto questo fatto con la cura necessaria per rispondere al patto di qualità che abbiamo con lo spettatore» , prosegue  [Lillo] Tombolini. (Chiara Maffioletti, Corriere della sera, 17 gennaio 2011, p. 39, Eventi). ** Intanto, su La7, si è deciso di smantellare «G'Day», altro programma del preserale, inchiodato ad ascolti poco soddisfacenti e poco consoni alla bravura di Geppi Cucciari. Insomma, il preserale si conferma fascia chiave per l'intero palinsesto tv. (Aldo Grasso, Corriere della sera, 26 novembre 2012, p. 55, Pay Tv).","Tipo: Prefissazione, Formanti: pre-, serale"
pre-Sessantotto,sost,Periodo storico che ha preceduto la contestazione studentesca del 1968; a esso relativo.,"La massima del grande scrittore fiorentino [Niccolò Machiavelli] «Non esiste cosa che consumi se stessa quanto la liberalità, cioè a dire, a mano a mano che viene usata fa perdere la facoltà di usarla, conducendo alla povertà» viene tradotta da [Suzanne] Evans in un invito a non dare ai figli tutto quello che vogliono ma a lasciare che si conquistino le cose con fatica e capendo quanto valgono. Un consiglio che i nostri nonni, generazione pre-sessantotto, mettevano in pratica senza bisogno di leggere alcun manuale. (Monica Ricci Sargentini, Corriere della sera, 13 aprile 2013, p. 60, Idee & opinioni).","Tipo: Prefissazione, Formanti: pre-, Sessantotto"
presidenzializzare,verb,"Rendere presidenziale, centrale, esaltare il ruolo di qualcosa.","Così gli elettori hanno ripreso a schierarsi. A dividersi come prima. Fra anticomunisti e antiberlusconiani. La novità, semmai, è la personalizzazione. I partiti riassunti nei loro leader e viceversa. Le elezioni trasformate in referendum. Pro o contro Berlusconi. Così il Paese si è presidenzializzato in fretta. Senza riforme istituzionali e costituzionali. Di fatto. Gli italiani: si sono abituati ad affidarsi a un premier espresso dai partiti. O meglio: a leader, di cui i partiti apparivano e appaiono una protesi. (Ilvo Diamanti, Repubblica, 1 ottobre 2012, p. 1, Prima pagina).","Tipo: Suffissazione / Deaggettivale, Formanti: presidenziale, -izzare"
presidenzializzazione,sost,Tendenza di un sistema politico a conferire più poteri e maggiore autonomia decisionale al presidente del governo.,"La stessa idea renziana di accoppiare la riforma del Senato e l'Italicum era finalizzata a una presidenzializzazione del sistema. Se fosse passato il referendum il 4 dicembre non sarebbe certo nata una repubblica (semi) presidenziale, ma l'effetto sarebbe stato molto simile. (Marco Gervasoni, Messaggero, 3 maggio 2017, p. 1, Prima pagina).","Tipo: Suffissazione / Deaggettivale, Formanti: presidenziale, -izzazione"
prestito-ponte,loc nom,"Prestito da restituire entro un breve periodo di tempo, che permette di fare fronte a scadenze urgentissime e improrogabili, in attesa di una ricapitalizzazione o di un prestito a più lungo termine.","Soddisfazione del presidente di Autovie, Emilio Terpin, che ha seguito l’intera operazione con l’ad Dario Melò. Ma soddisfazione temperata dalla complessa procedura che seguirà nei prossimi mesi prima di ottenere le effettive erogazioni di risorse. Indispensabile, al proposito, si rileva il prestito-ponte appena accordato alla concessionaria della Cassa depositi e prestiti: una bombola d’ossigeno che vale 150 milioni per affrontare gli impegni contrattuali delle opere già appaltate, vale a dire il primo lotto della terza corsia (Quattro d’Altino-San Donà) e la trasformazione in autostrada della Villesse-Gorizia. (M. B., Gazzettino, 1 aprile 2011, p. 18, Economia & Finanza). ** Il Commissario agli affari economici e monetari Ue, Olli Rehn, lancia la proposta di prestiti ponte per i Paesi a rischio ed elogia il presidente del Consiglio Mario Monti per il buon lavoro svolto in poco tempo. (Gi. Gio., Sicilia, 23 agosto 2012, p. 5, Il Fatto). ** oggi si vedrà se i maggiori azionisti sottoscriveranno la parte del prestito-ponte da 150 milioni deliberato dall'assemblea del 22 febbraio scorso e che finora risulta sottoscritto per circa 95 milioni. (Antonella Baccaro, Corriere della sera, 18 aprile 2013, p. 31, Economia). ** La Bce alza la liquidità di emergenza per le banche greche a 900 milioni. Abbastanza per fare riaprire gli sportelli degli istituti di credito a partire da lunedì. Approvato, in via di principio, anche il prestito ponte: 7 miliardi di euro per le prime quattro settimane, in attesa del resto. (Antonio Signorini, Giornale, 17 luglio 2015, p. 8, Attualità). ** Possiamo sapere a quanto ammontano le parcelle finora pagate alle due banche d’affari, Mediobanca e J.P. Morgan, incaricate di trovare azionisti privati e di garantire, tramite prestiti ponte, sufficiente liquidità alla banca [MPS]? Perché nel caso di una nazionalizzazione quelle inutili parcelle le pagherebbero i contribuenti. (Francesco Giavazzi, Corriere della sera, 14 dicembre 2016, p. 1, Prima pagina).","Tipo: Composizione / Nome+nome, Formanti: prestito, ponte"
prêt-à-manger,loc nom,"(Scherz. Iron.) Cibo pronto; preparato, pronto da mangiare.","E poi, qui viene il bello, ci sarà una giornata dedicata a Roberto Rinaldini e alle sue «preziosità prêt-à-manger». L'espressione è mutuata dalla presentazione che l'Egea fa dell'evento. Rinaldini, si apprende, è uno stilista che realizza i suoi capi con il cibo. (Stefano Sansonetti, Italia Oggi, 1 marzo 2012, p. 10).","Tipo: Prestito / Francese, Formanti: prêt (francese), manger (francese)"
pre-tangentopoli,agg,Che ha preceduto lo scandalo di Tangentopoli.,"in quell'epoca pre-Tangentopoli, Milano ancora non si scervellava per capire come contenere il suo traffico mostruoso. La Darsena poteva restare nel suo limbo sonnacchioso, fra ratti e anatre starnazzanti, senza un progetto, senza ambizioni. Doveva arrivare l'anno Duemila perché il Politecnico realizzasse uno studio scientifico arrivando a quantificare la fame di parcheggi della metropoli nella cifra di 60mila posti auto. (Zita Dazzi, Repubblica, 10 ottobre 2009, Milano, p. XV).","Tipo: Suffissazione / Denominale, Formanti: pre-, Tangentopoli"
pre-voto,sost,"Voto preliminare, consultazione che precede una tornata elettorale; relativo al periodo che precede una consultazione elettorale.","Il timore è che questa situazione siciliana di incertezza si riproduca, dopo [Mario] Monti, in tutto il Paese. Basta riflettere su ciò che sta accadendo nel centrodestra e nel centrosinistra. Quest'ultimo con le sue primarie, che oggi ci diranno chi lo guiderà, ha conseguito un indubbio successo. Stando però alle dichiarazioni pre-voto viene difficile capire quale maggioranza governerà l'Italia. (Domenico Tempio, Sicilia, 2 dicembre 2012, p. 1, Prima pagina). ** Ci voleva la tecnica collaudata sul fronte siriano di un fotoreporter di Aleppo [Zakaria Abdelkafi] per visualizzare l’alta tensione della Francia pre-voto. Il poliziotto in assetto anti-sommossa divorato dalle fiamme in piazza della Bastiglia a Parigi è diventato l’immagine simbolo di un anomalo Primo maggio, (Alessandra Muglia, Corriere della sera, 4 maggio 2017, p. 5, Primo piano).","Tipo: Prefissazione, Formanti: pre-, voto"
prezzo civetta,loc nom,Prezzo eccezionalmente basso applicato per invogliare il cliente a fare acquisti in un negozio.,"la grande distribuzione potrà usare la benzina come «prezzo civetta» per attirare clientela a cui sottoporre offerte commerciali di tutti i tipi. (Dario Di Vico, Corriere della sera, 7 gennaio 2012, p. 1, Prima pagina). ** Stavolta il terreno di disputa riguarda soprattutto i prezzi civetta. Scrive la Commissione [Europea] che oltre un terzo dei siti [...] propongono prezzi più bassi di quanto poi l’utente si trova a dover corrispondere all’atto di acquisto. (Fabio Savelli, Corriere della sera, 11 aprile 2017, p. 21, Cronache).","Tipo: Composizione / Nome+nome, Formanti: prezzo, civetta"
Prg,sost,Sigla di Piano regolatore generale.,"Ultimo in ordine di tempo, Cologno al Serio, che nell'ultimo Consiglio comunale ha approvato due importanti varianti al Prg cambiando la destinazione d'uso a due importanti interventi edilizi: la cascina Casale, lungo la strada provinciale Francesca (18 mila metri cubi di volumetria), che doveva diventare un complesso alberghiero con ristorante ora sarà destinata a una residenza per disabili gravi e malati d'Alzheimer. La cascina diroccata «Fattoria» nella frazione di Castel Liteggio che doveva essere trasformata in appartamenti, ora invece ospiterà una casa di riposo. (Pietro Tosca, Corriere della sera, 2 dicembre 2012, p. 7, Treviglio & Bassa).","Tipo: Sigla, Formanti: piano, regolatore, generale"
primadonnismo,sost,"(Spreg.) Atteggiamento da prima donna, egocentrico e capriccioso.","il simbolo [...] di quel che la Rai è diventata negli anni. Trasmissioni di «varietà» prive d'inventiva e di un briciolo d'intelligenza. Presentatori e conduttori il più delle volte maldestri e improvvisati. Informazione ridotta all'osso, marginalizzata e quasi sempre politicamente omissiva e/o compiacente. Talk show immutabili negli anni, affollati di troppi «ospiti», e più interessati a farci sapere che cosa pensano [Roberto] Formigoni o la [Emma] Marcegaglia che a farci capire i termini dei problemi. Tranne la luminosa eccezione di Montalbano, una fiction improbabile e recitata sempre malissimo. Culto esasperato del primadonnismo. (Ernesto Galli Della Loggia, Corriere della sera, 16 febbraio 2012, p. 1, Prima pagina).","Tipo: Suffissazione / Denominale, Formanti: primadonna, -ismo"
primarista,sost,Chi partecipa a una tornata di elezioni primarie.,"E poi l’incognita Vendola, il «primarista» della primora che vorrebbe portare un po’ di scompiglio nelle fila del centro sinistra. Ancora in cerca disperata di una bussola politica che indichi la via per uscire dal buio in cui viaggia in Parlamento e fuori da molto tempo. (Aldo Torchiaro, Opinione, 27 luglio 2010, p. 1, Prima pagina).","Tipo: Suffissazione / Denominale, Formanti: primarie, -ista"
principio-cardine,loc nom,Principio fondamentale.,"In ogni caso il principio cardine è che a pagare le perdite delle banche debbano essere prima i privati che non gli Stati. Come invece è avvenuto, all'acme della crisi del debito sovrano, per esempio in Spagna o in Inghilterra. (Massimo Restelli, Giornale, 3 luglio 2015, p. 19, Economia). ** Il principio cardine del diritto internazionale è quello del pacta sunt servanda, e il bilinguismo altoatesino è stato disciplinato dagli accordi tra De Gasperi e Gruber e da successivi interventi, sempre bilaterali. (Carlo Nordio, Messaggero, 9 marzo 2017, p. 1, Prima pagina).","Tipo: Composizione / Nome+nome, Formanti: principio, cardine"
print-on-demand,loc nom,"Stampa a richiesta; con particolare riferimento alla stampa, e all'eventuale allestimento editoriale, di un libro digitale.","Vendite che raddoppiano di settimana in settimana ma che si trovano di fronte a quello che Mario Guaraldi, piccolo editore riminese, tra i primi a rendere disponibile online il catalogo e pioniere, nel ’96, del print on demand, ha definito «far web». (Cristina Taglietti, Corriere della sera, 9 novembre 2010, p. 40, Cultura).","Tipo: Prestito / Inglese, Formanti: print (inglese), on (inglese), demand (inglese)"
private banking,loc nom,"In economia, attività bancaria di gestione patrimoniale e consulenza finanziaria che si rivolge a clienti con disponibilità finanziarie molto elevate.","[tit.] Nuova tassa sul private banking / Spunta una patrimoniale leggera per le gestioni individuali. Non sarebbero più esenti Iva (Milano Finanza, 14 novembre 2012, p. 7). ** L'ad [Carlo Messina] ha battezzato così ieri a Londra l'avvio delle attività della nuova filiale della divisione private banking del gruppo interamente dedicata alla clientela che opera nel Regno Unito. La mossa segue il rilancio del business in Svizzera, dopo Francia, Lussemburgo e Irlanda. (Camilla Conti, Giornale, 2 dicembre 2015, p. 20, Economia).","Tipo: Prestito / Inglese, Formanti: private (inglese), banking (inglese)"
proabortista,sost,Chi o che è favorevole all’aborto.,"Nei giorni scorsi Stephen Elder, direttore dell’Ufficio per l’educazione cattolica di Melbourne, ha scritto una lettera a tutte le 328 scuole di matrice cattolica presenti in diocesi invitandole a sospendere tutti i contatti con Amnesty e a manifestare all’ente umanitario la propria «disapprovazione» rispetto alla scelta pro-abortista, che interrompe la neutralità fin qui mantenuta su tale delicato aspetto. (Lorenzo Fazzini, Avvenire, 22 settembre 2007, p. 14, Oggi Continenti). ** «Come si fa a suggerire che Obama è contro l'aborto quando da anni sostiene i pro-abortisti in Illinois?» [David Axelrod intervistato da Maurizio Molinari]. (Stampa, 8 gennaio 2008, p. 9, Estero).","Tipo: Prefissazione, Formanti: pro-, abortista"
proaborto,agg,Favorevole all’aborto.,"[tit.] Usa, il Gop [Grand Old Party] blinda i fondi pro-aborto (Avvenire, 9 febbraio 2011, p. 16, Oggi continenti).","Tipo: Prefissazione, Formanti: pro-, aborto"
proamericano,sost,Chi o che è schierato in favore delle scelte politiche o economiche statunitensi.,"La polemica è già iniziata: le elezioni del 30 gennaio prossimo in Iraq saranno il nuovo terreno di scontro fra antiamericani e proamericani. (Lucia Annunziata, Stampa, 4 dicembre 2004, p. 1, Prima pagina). ** Potremo valutare l’efficacia di questa evoluzione nel summit G20 di Cannes, il prossimo autunno, dove il FMI relazionerà sui risultati. Ma già si possono definire due requisiti per il successo: (a) garanzia che il mediatore, pur apparendo neutrale, sia sostanzialmente pro americano; (b) che la Cina trovi vantaggi in cambio di concessioni per il riequilibrio globale. (Carlo Pelanda, Foglio, 24 maggio 2011, p. 2).","Tipo: Prefissazione, Formanti: pro-, americano"
problema-chiave,loc nom,"Problema cruciale, la cui soluzione è determinante.","«Non scordiamo che questo governo ha preso le mosse da una verifica sui conti trovati che si è rivelata catastrofica e che, con evidenza, servì a preparare il terreno a una Finanziaria dura. Ma il problema-chiave è un altro» [Carlo Secchi intervistato da Eugenio Fatigante]. (Avvenire, 25 agosto 2007, p. 5, Primo Piano).","Tipo: Composizione / Nome+nome, Formanti: problema, chiave"
processo telematico,loc nom,"Procedimento giudiziario che si avvale delle tecnologie digitali, che si celebra in sedi distanti collegate tra loro in videoconferenza, attraverso la rete telematica.","[tit.] Processo telematico, positivo il bilancio del primo mese [testo] Non ci speravano, al ministero della giustizia, che tutto sarebbe filato liscio nell’avvio del processo telematico civile. Invece i dati -- trenta giorni dopo l’entrata in vigore di questa rivoluzione digitale che ha cambiato il lavoro degli studi legali e dei tribunali -- hanno superato le più ottimistiche previsioni. Tempi più che dimezzati per i decreti ingiuntivi e 40 milioni di euro già risparmiati a seguito della dismissione delle notifiche a mano dei messi giudiziari ora sostituiti dalla posta certificata. (Avvenire, 2 agosto 2014, p. 11, Attualità). ** proprio per il 1° luglio era stato fissato a Genova il congresso nazionale dell’Unione degli avvocati amministrativisti, con l’intenzione, tra l’altro, di tracciare le prospettive del processo telematico. Ed è proprio da quel palco che il presidente di Palazzo Spada, Alessandro Pajno, ha commentato che «un Paese che rinvia è un Paese che non vuole affrontare la realtà», stigmatizzando «una circostanza molto italiana che non ci riporta alle migliori abitudini». (Sole 24 Ore, 4 luglio 2016, p. 8, Giustizia).","Tipo: Composizione / Nome+aggettivo, Formanti: processo, telematico"
pro-choice,sost,Chi o che è favorevole all’aborto.,"Accade nei democratici Stati Uniti. All’improvviso, l’operatore mobile e broadband Verizon decide di bloccare la newsletter via sms di Naral, organizzazione favorevole all’aborto. Un servizio scelto dagli abbonati che vogliono essere sempre aggiornati in tema di diritti delle donne. Subito la polemica si accende feroce, anche perché Naral rappresenta un po’ il punto di riferimento di tutte le organizzazioni pro-choice statunitensi, tanto che il magazine «Fortune» la annovera tra i primi dieci gruppi di pressione negli States. (Piero Babudro, Riformista, 29 settembre 2007, p. 7). ** Proprio alla Mangiagalli è in atto da anni una delle esperienze di collaborazione tra pro choice e pro life più feconde che ci siano in Italia. (Eugenia Roccella, Foglio, 27 ottobre 2007, p. 2). ** La vittoria della legge ieri è apparsa vicina quando il decisivo gruppo di antiabortisti, repubblicani e democratici, guidati dal democratico Bart Stupak ha deciso di votare a favore. La Casa Bianca ha subito annunciato una nuova misura per rassicurare la sua base a favore dell'aborto. Ma, come si dice, nessuno è scemo: e tutti a Washington hanno ben valutato il significato del gruppo di Stupak. Ci sarà dunque da aspettarsi molta delusione nel fronte pro-choice ma, per dirla con Shakespeare, si tratterà alla fine di «molto rumore per nulla». (Lucia Annunziata, Stampa, 22 marzo 2010, p. 1, Prima pagina). ** [Donald J.] Trump non solo si contraddice di continuo (in una stessa intervista può dirsi «pro life», cioè antiabortista, e, poco dopo, affermare di comprendere le ragioni dei «pro choice», gli abortisti), ma se ne vanta perché è riuscito a imporre a una larga (quanto larga?) fetta dell’elettorato la logica del «reality»: non contano il vero e il falso ma le parole forti, anche se intrise di rabbia e volgarità. (Massimo Gaggi, Corriere della sera, 5 luglio 2016, p. 35, Terza pagina).","Tipo: Prestito / Inglese, Formanti: pro-, choice (inglese)"
procinetico,sost,Preparato farmacologico che stimola il transito del cibo nell'apparato digerente; a esso relativo.,"«Il ricorso a farmaci procinetici, cioè che accelerano il transito degli alimenti, o antiemetici (antinausea) può giovare nei casi in cui i disturbi siano legati a condizioni gastrointestinali. Nausea e vomito in gravidanza si combattono con precauzioni, come evitare di assumere troppo liquidi alla mattina e facendo piccoli spuntini con cibi secchi» [Salvatore Badalamenti intervistato da Antonella Sparvoli]. (Corriere della sera, 6 ottobre 2013, p. 55, Salute).","Tipo: Prefissazione, Formanti: pro-, cinetico"
prodiano,sost,"Sostenitore della linea politica di Romano Prodi, già presidente del Consiglio dei ministri e presidente della Commissione dell'Unione europea; di Romano Prodi.","Quanto alla nomea di «banca prodiana» che Intesa-Sanpaolo si porta cucita addosso fin dalla sua nascita, […] la vicenda in corso sembra dire che, quando si possiede la ragion di Stato e si conosce l'industria, allora i legami, i rapporti, le amicizie e la stima contano meno, (Riformista, 29 dicembre 2007, p. 2). ** «Certo, abbiamo poco tempo, e se non ci fosse questo problema, darei già per scontato il raggiungimento del traguardo, ma è indubbio che dopo la firma di Prodi l'iniziativa ha avuto un'accelerazione impressionante». Per questa ragione l'ex ministro della Difesa [Arturo Parisi] ha invitato [Pier Luigi] Bersani a non attendere oltre: «Non sia l'ultimo a firmare». E il prodiano Giulio Santagata ha lanciato un avvertimento al Pd con queste parole: «Mi auguro che chi ha capacità organizzative non si tiri indietro, non aspetti il nostro fallimento, perché sarebbe un fallimento della democrazia». (Maria Teresa Meli, Corriere della sera, 31 agosto 2011, p. 17, Politica). ** di fronte a una legge elettorale che, per usare le parole di Romano Prodi, avrebbe certificato un accordo finalizzato a proteggere i partiti, a uccidere il bipolarismo e a far ripiombare l’Italia ai tempi della Prima repubblica -- il fronte prodiano e il fronte movimentista si sono ritrovati uniti insieme a rivendicare «un altro futuro per il paese». (Claudio Cerasa, Foglio, 24 aprile 2012, p. I). ** la sfida al partito delle urne assume contorni più corposi. Anche perché avviene mentre un mentore di Renzi come l’ex capo dello Stato, Giorgio Napolitano, si schiera apertamente contro il voto anticipato; alcuni prodiani ammoniscono che si sta distruggendo tutto; e il Parlamento è infuriato col leader del Pd. (Massimo Franco, Corriere della sera, 2 febbraio 2017, p. 1, Prima pagina).","Tipo: Suffissazione / Denominale, Formanti: Prodi (Romano), -(i)ano"
Prodinotti,sost,"Schieramento politico del centrosinistra che concilia e riassume le posizioni e le scelte politiche di Romano Prodi e di Fausto Bertinotti; per metonimia, chi ne fa parte o vi si riconosce.","«È tornato lo scorpione...». Quello che nella storiella alla fine punge la rana, anche a costo di annegarci assieme, perché questa è la sua natura. [...] Scosse elettriche sull'asse di quello che fu, se davvero è mai esistito, il «Prodinotti»: a Fausto che vede in Romano ciò che Flaiano disse di Cardarelli («È il più grande poeta morente...»), torna addosso come un boomerang, a distanza di qualche anno, la similitudine con lo scorpione, che sarà letteraria finché si vuole, ma è pur sempre una bella botta. (Francesco Alberti, Corriere della sera, 5 dicembre 2007, p. 12, Politica).","Tipo: Parola macedonia, Formanti: Prodi (Romano), Bertinotti (Fausto)"
prodismo,sost,La strategia economica e politica di Romano Prodi; espressione tipica di Romano Prodi.,"Qui, a Bologna, il potere politico-culturale cittadino, fino al '94 articolato in un polo cattolico-liberale e in un altro comunista, in feconda dialettica tra loro, si è riunificato sotto l'insegna del «prodismo», dando luogo ad una vischiosa «palude» notabilare che tutto ingloba e domina, e che può permettersi di designare come sindaco uno scialbo professorino come [Flavio] Delbono. (Ernesto Galli Della Loggia, Corriere della sera, 26 gennaio 2010, p. 1, Prima pagina).","Tipo: Suffissazione / Denominale, Formanti: Prodi (Romano), -ismo"
prodite,sost,"(Scherz. Iron.) Patologia tipica di Romano Prodi, già presidente del Consiglio dei ministri.","[tit.] Neodc, parlamentarismo, prodite: comincia la «Fase 2» [testo] [...] Era la malattia di cui soffriva l’incolpevole Prodi. Sembra svanita insieme al suo governo e invece rieccola e aggredisce il successore del Prof. La Prodite consisteva nella proliferazione di gruppi e gruppuscoli che fingevano di appoggiare il governo e invece lo fiaccarono fino a ucciderlo. (Mario Ajello, Messaggero, 1 ottobre 2010, p. 4, Primo Piano).","Tipo: Suffissazione / Denominale, Formanti: Prodi (Romano), -ite"
prodotto tradizionale,loc nom,"Prodotto che nasce da un'antica tradizione, della quale rispetta i dettami; tipico di una località, di una regione o di un Paese.","«L'Italia -- dice il presidente di Coldiretti Roberto Moncalvo -- è l'unico Paese al mondo a poter vantare 276 prodotti a denominazione di origine (dop o igp), oltre a 4886 prodotti tradizionali censiti dalle Regioni». (Andrea Cuomo, Giornale, 18 dicembre 2015, p. 17, Attualità).","Tipo: Polirematica / Nome+aggettivo, Formanti: prodotto, tradizionale"
product placement,loc nom,"In economia, strategia promozionale di un prodotto pubblicizzato indirettamente da produzioni televisive o cinematografiche, dietro compenso finanziario.","X Factor funziona soprattutto nel suo essere «evento», che sta in fondo assumendo i tratti della classicità. C'è la musica (la stralunata Chiara e Daniele sono sembrati i più interessanti nel cast, insieme alle due «under» piemontesi Nice e Cixi), c'è il forte impatto visivo dello studio (agevolato da un velato product placement elettrico…) e delle coreografie di Luca Tommassini, ci sono i racconti costruiti dagli autori intorno ai cantanti. (Aldo Grasso, Corriere della sera, 20 ottobre 2012, p. 71, Pay Tv). ** Chissà se è una mossa di marketing, come quando infarcì le pagine de «L'incolore Tazaki Tsukuru e i suoi anni di pellegrinaggio», del 2013 -- primo letterato a farlo in maniera così scientifica -- di marchi commerciali, da Lacoste a Brooks Brothers, da Mercedes a Apple, in un romanzo griffato che ha applicato il product placement d'élite alla letteratura di massa. In quel caso lo scrittore giapponese Murakami Haruki aprì una nuova strada. (Luigi Mascheroni, Giornale, 7 gennaio 2015, p. 22, Album).","Tipo: Prestito / Inglese, Formanti: product (inglese), placement (inglese)"
proeutanasia,agg,"Favorevole all'eutanasia, che promuove il diritto all'eutanasia.","Ogni anno sono circa 400 le domande su una media di 1.400 suicidi assistiti nel Paese, «ma solo 120 vengono accettate, le altre non rientrano nei parametri delle norme svizzere», spiega Emilio Coveri, presidente dell'associazione pro-eutanasia Exit Italia. (Gaia Cesare, Giornale, 15 maggio 2011, p. 14, Cronache). ** Il commento più adeguato alla débacledel fronte pro-eutanasia ieri a Westminster è forse quello di Peter Saunders, leader della combattiva associazione Care not killing (Curare, non uccidere) che ha guidato il fronte civile contro la fallita legalizzazione del suicidio assistito per i malati terminali. (Francesco Ognibene, Avvenire, 12 settembre 2015, p. 1, Prima pagina).","Tipo: Prefissazione, Formanti: pro-, eutanasia"
profamiglia,agg,In favore della famiglia.,"per il Censis la maggioranza degli italiani è convinta che con aiuti mirati, un fisco pro famiglia, nidi accessibili, tariffe alla portata, salirebbe anche la propensione ad avere figli. (Massimo Calvi, Avvenire, 2 ottobre 2014, p. 1, Prima pagina).","Tipo: Prefissazione, Formanti: pro-, famiglia"
Professore,sost,"Per antonomasia, Romano Prodi, fino al 1999 professore di Organizzazione industriale e politica industriale all’Università di Bologna.","[tit.] Il Professore segue a distanza le votazioni / Palazzo Chigi, nessun commento ufficiale (Corriere della sera, 7 giugno 2007, p. 3, Primo Piano). ** Last but not least, anche il Professore risulta titolare di un bel po’ di pensioni, prebende e gettoni. (Marlowe, Tempo, 31 luglio 2011, p. 1, Prima pagina).","Tipo: Antonomasia, Formanti: professore"
profilazione,sost,Stesura di un profilo mediante l'identificazione e la raccolta dei dati personali e delle abitudini caratteristiche di qualcuno.,"il Garante ha vietato ad una società che gestisce i siti web di quattro emittenti radiofoniche […] il trattamento dei dati personali degli ascoltatori: ciò perché non sono stati messi in grado di esprimere un consenso specifico, libero e informato su operazioni di profilazione e di comunicazione dei dati a terzi. (Italia Oggi, 11 ottobre 2010, p. 9). ** «Utilizzando big data si ha una maggiore profilazione dei consumatori e delle loro abitudini, la possibilità di incrociare dati di vendite in store o informazioni sulla propensione di acquisto che provengono da opinioni espresse sui social media», dice Vincenzo Cosenza, responsabile della sede romana di Blogmeter. (Luca Dello Iacovo, Sole 24 Ore, 23 settembre 2012, Nòva24, p. 43). ** In realtà tutto questo -- cioè il fatto che le nostre «identità» vengano usate, spesso a nostra insaputa o con clausole incomprensibili, per alimentare i proventi pubblicitari di Google, che in questo modo ottiene una «profilazione» dei clienti sempre più aderente -- tanto normale non è. Non lo è in nessuna parte del pianeta. E tanto meno lo è in Europa, dove qualche regola in più, a protezione della privacy, esiste. (Edoardo Segantini, Corriere della sera, 2 luglio 2013, p. 5, Primo Piano). ** Ciascuno di loro succhia dati mentre navighiamo online, carpisce i nostri gusti, le nostre opinioni, le nostre frequentazioni telematiche, per venderle poi agli inserzionisti, che in questo modo possono inseguirci con una pubblicità tagliata su misura. È la «profilazione» dell’utente, un nuovo strumento che affila le tecniche di marketing, le rende sempre più sofisticate. D’altronde, grazie ai dispositivi mobili, non è più necessario interrogare i motori di ricerca, perché loro ti rispondono senza lasciarti il tempo di formulare la domanda. (Michele Ainis, Repubblica, 14 ottobre 2017, p. 52, R2 Cultura).","Tipo: Suffissazione / Deverbale, Formanti: profilare, -zione"
profit warning,loc nom,"Allarme sui profitti; annuncio fatto da enti, istituti o aziende sul previsto andamento negativo dei propri utili nel periodo di tempo immediatamente successivo, abitualmente un trimestre.","Tutto può darsi: persino che se l’euro si spezza in due, l’Olanda annunci con sdegno che ovviamente lei starà con la moneta forte del Nord, ma che Philips sposti la sede da Amsterdam a Barcellona dopo il «profit warning» che ha già fatto crollare il titolo in Borsa il mese scorso. (Federico Fubini, Corriere della sera, 20 luglio 2011, p. 13, Primo Piano). ** Deboli Ansaldo Sts (-1,38%, che a Borsa chiusa ha distribuito i dati 2012), Atlantia (-1,41%) e Banco popolare, che ha ceduto il 2,70% a 1,19 euro dopo il «profit warning» della vigilia con cui ha anticipato una perdita di oltre 300 milioni di euro. (Avvenire, 6 marzo 2013, p. 21, Economia & lavoro). ** Mentre Amazon colleziona trimestrali da record i colossi della grande distribuzione Usa traballano. Ieri è stata la volta di Macy's che ha lanciato un ennesimo profit warning dopo quelli di agosto e novembre. (Maddalena Camera, Giornale, 8 gennaio 2016, p. 20, Economia).","Tipo: Prestito / Inglese, Formanti: profit (inglese), warning (inglese)"
progetto-Paese,loc nom,"Piano strategico per lo sviluppo armonico della società, della cultura e degli obiettivi economico-produttivi di una nazione.","«L’accordo del ’93 è superato, quello separato del 2009 è stata una forzatura senza esiti -- sostiene [Susanna] Camusso --. Dobbiamo ragionare su un nuovo modello di contrattazione per un progetto paese». (Francesco Terreri, Adige, 6 giugno 2011, p. 11, Festival Economia). ** Se si andasse a nuove elezioni lei sarebbe in campo? «[…] Non so se si creeranno le condizioni, ma in una competizione con regole adeguatamente innovate, valuterei di esserci. Condizioni irrinunciabili: un programma coraggioso per realizzare un vero progetto-Paese e compagni di viaggio che credano nell'Italia e la amino. Proprio come me» [Corrado Passera intervistato da Antonella Baccaro]. (Corriere della sera, 5 maggio 2013, p. 6, Primo Piano).","Tipo: Composizione / Nome+nome, Formanti: progetto, paese"
proglobal,sost,Chi o che è favorevole alla globalizzazione.,"[tit.] Il panino gratuito di McDonald's fa tutti pro-global per un giorno (Corriere della sera, 17 ottobre 2012, p. 42, Idee & opinioni).","Tipo: Prestito / Inglese, Formanti: pro-, global (inglese)"
progovernativo,agg,Favorevole al governo in carica.,"Nella stessa strategica città [Bengasi] il giorno precedente erano scoppiati violenti scontri. Le forze pro-governative stanno infatti operando per riprendere il controllo del porto cittadino in mano alle milizie islamiste. (Gustavo Lidis, Giornale d'Italia, 7 febbraio 2015, p. 5, Esteri). ** A tutt'oggi, più del 20% di Aleppo est è caduto in mano alle forze pro-governative. (Paolo Borgognone, Verità, 14 ottobre 2016, p. 14).","Tipo: Prefissazione, Formanti: pro-, governativo"
programma di sviluppo,loc nom,Programma di interventi finalizzati allo sviluppo degli investimenti e delle attività.,"«Renderemo Alitalia competitiva», lo ha detto il dg di Aeroflot [Valery] Okulov annunciando un «programma di sviluppo» da lanciare se Aeroflot dovesse vincere l’asta. (Foglio, 9 aprile 2007, p. 1, Prima pagina).","Tipo: Composizione / Nome+preposizione+nome, Formanti: programma, sviluppo"
pro-life,sost,"Chi o che è a favore della vita, nei diversi settori della bioetica.","Sostiene il professore [Rocco Buttiglione] di capire e rispettare la divisione tra i «pro choice» e i «pro life», tra chi privilegia la scelta della donna e chi la vita del feto: «Tutti insieme possiamo unirci, per cambiare le cose nei Paesi in cui non esistono né la scelta né la vita. Paesi in cui l'aborto è obbligatorio, come in Cina, dove mancano decine di milioni di bambine; e Paesi -- parte dell'India, dell'America Latina, dell'Africa -- dove l'aborto è incentivato, perché ti danno il pane per i figli se rinunci a quello che sta per arrivare». (Aldo Cazzullo, Corriere della sera, 17 luglio 2009, p. 13, Primo Piano). ** L'affermazione della laicità sul laicismo rimanda poi alla perenne disputa interna ai democratici fra l'ala cattolica e quella laica. Che in questi giorni riaffiora anche nella polemica sulla richiesta delle associazioni pro-life di avere spazio nella trasmissione di Fazio e Saviano in replica a Mina Welby e Beppino Englaro. (Mariolina Sesto, Sole 24 Ore, 28 novembre 2010, p. 17, Società e politica). ** Quindicimila persone che marciano sorridenti nelle strade di Roma per dare voce al proprio credo pro life sono una buona notizia, per nulla allarmante. Anche se per le corrive agenzie di stampa la loro pacifica Marcia per la vita è subito diventata «la marcia della discordia», tra virgolette: guai a chi sfida il demone del pensiero unico. (Foglio, 15 maggio 2012, p. 3). ** Il popolo pro-life si è dato appuntamento a Roma per ribadire l’impegno in favore della vita, dal concepimento fino alla morte naturale. Oltre centomila persone -- medici, infermieri, operatori sanitari, amministratori delle finanze legati al mondo della sanità, malati, famiglie, volontari e cappellani -- partecipano oggi e domani alla Giornata internazionale dell’Evangelium Vitae, organizzata dal Pontificio Consiglio per la promozione della nuova evangelizzazione nell’Anno della fede. (S. Car., Avvenire, 15 giugno 2013, p. 9, Oggi Italia). ** Si è arrivati al voto dopo un acceso dibattito a Westminster in cui sono state affermate le molte preoccupazioni da parte di gruppi religiosi, associazioni pro life e alcuni scienziati. Ma alla fine ha prevalso la posizione del governo di Londra, che poteva contare sull'appoggio di gran parte della comunità scientifica. È così passato l'emendamento allo «Human Fertilisation and Embryology Act», che permette per la prima volta la «donazione mitocondriale». (Alessandro Carlini, Sicilia, 4 febbraio 2015, p. 1, Prima pagina). ** Si sa che in Vaticano è stata apprezzata la nomina di Neil Gorsuch, un conservatore «pro life», alla Corte suprema. La scelta ha dato fiato a quella minoranza che nelle file ecclesiastiche mostra di preferire comunque Trump a una «laicista» come Hillary Clinton. (Massimo Franco, Corriere della sera, 21 maggio 2017, p. 1, Prima pagina).","Tipo: Prestito / Inglese, Formanti: pro-, life (inglese)"
pronto moda,loc nom,Produzione e distribuzione industriale di abiti confezionati secondo taglie predefinite.,"La verità è un'altra: il modello di business che ha permesso il successo del pronto moda cinese è imperniato sullo schiavismo e la comunità cinese non ha finora palesato nessuna intenzione di separare il grano dal loglio, gli imprenditori disposti ad accettare le regole dagli irriducibili. (Dario Di Vico, Corriere della sera, 8 marzo 2013, p. 56, Idee & opinioni).","Tipo: Composizione / Aggettivo+nome, Formanti: pronto, moda"
pro-ogm,agg,Favorevole alla coltivazione di organismi geneticamente modificati.,"Il governo britannico rifiuta di farsi dettare l'agenda da Buckingham Palace. Spiega che la politica pro-Ogm è parte integrante della strategia per l'Africa, perché l'agricoltura biotech può combattere fame e povertà, aumentando i raccolti e diminuendo l'uso di pesticidi. Per questo, Downing Street ha mandato un chiaro messaggio: spingerà per una maggiore liberalizzazione in questo campo. (Alberto Mattone, Repubblica, 19 agosto 2008, p. 15, Politica estera). ** In pratica, al momento, i consumatori non sanno esattamente cosa acquistare. «I pazienti possono avere fiducia», insiste il commissario Ue alla Salute, John Dalli, parecchio contestato da molti per la posizione pro Ogm e la limitata propensione alla trasparenza delle etichette alimentari. (Marco Zatterin, Stampa, 1 maggio 2011, p. 14).","Tipo: Prefissazione, Formanti: pro-, Ogm"
proposta-choc,loc nom,Proposta il cui contenuto suscita sorpresa e accese polemiche.,"La proposta-choc, il «boicottaggio degli acquisti nei negozi che si rifanno alla comunità israelitica romana», è stata ideata da Giancarlo Desiderati, segretario provinciale del sindacato autonomo del commercio e che raccoglie sotto la sua sigla circa 8000 lavoratori tra grande distribuzione e ristorazione romana: «Un segno di protesta e sdegno -- ha scritto sul volantino dal titolo “saldi sporchi di sangue” -- contro questo massacro riconosciuto e condannato, ormai all’unanimità, dall’intero panorama politico internazionale». (Raffaella Troili, Messaggero, 9 gennaio 2009, p. 5, Primo Piano). ** Secondo Demopolis, la «proposta-shock» del Cavaliere di restituire l’Imu pagata nel 2012 per la prima casa viene considerata dalla «larghissima maggioranza» degli italiani «non credibile». Eppure, nelle prime rilevazioni post-annuncio il Pdl ha guadagnato un altro punto e mezzo percentuale. (Carlantonio Solimene, Tempo, 6 febbraio 2013, p. 4, Primo Piano).","Tipo: Composizione / Nome+nome, Formanti: proposta, choc (francese)"
proreferendario,agg,Favorevole a un referendum.,"Nel 2014, [Beppe] Grillo ha scelto di apparentarsi con [Nigel] Farage, l’uomo della Brexit, sulla base di un vago programma anti europeista e pro referendario. Questo improvvido legame non ha oggi più senso. (Maurizio Ferrera, Corriere della sera, 11 gennaio 2017, p. 1, Prima pagina).","Tipo: Prefissazione, Formanti: pro-, referendario"
prosiriano,agg,Chi o che è favorevole alla causa siriana.,"L'attuale presidente [libanese], […] il pro-siriano Emile Lahoud, terminerà il suo mandato il 24 novembre, ma sulla sua successione non c'è ancora nessuna intesa. (Nicola Mirenzi, Europa, 10 novembre 2007, p. 6, Euromondo).","Tipo: Prefissazione, Formanti: pro-, siriano"
prostituta-bambina,loc nom,"Adolescente che si prostituisce, che viene indotta a prostituirsi.","È un architetto di 49 anni e si chiama Antonio Dorigo. Siamo a Milano nel '60 e Dorigo incontra una prostituta-bambina, sedicente ballerina della Scala. Laide, diminutivo di Adelaide. Una bambina, «di bellezza meravigliosa». Antonio perde la testa, se ne innamora non ricambiato. (Paolo Di Stefano, Corriere della sera, 30 marzo 2005, p. 34, Cultura). ** Si tratta di una serie di racconti intrecciati che ci restituiscono i connotati più segreti della città. I protagonisti sono sfuggenti, si mostrano e si dileguano, come, appunto, fantasmi: la prostituta bambina, il cuoco dell'Ucciardone, carcere di villeggiatura, il veggente, l'antiquario, il rigattiere di libri, la matriarca delle baracche, la ricercatrice fissata con la Palermo esoterica, la poliziotta intellettuale, il mafioso speculatore. Perdenti felici, perché non sanno di esserlo. (Tano Gullo, Repubblica, 3 febbraio 2013, Palermo, p. XIV).","Tipo: Composizione / Nome+nome, Formanti: prostituta, bambino"
prosumer,sost,Chi è allo stesso tempo produttore e consumatore di un bene.,"L'esplosione anche in Italia del social networking pone oggi il tema del superamento delle politiche dell'effimero. Sia per la più alta scolarizzazione media del pubblico, sia per il fenomeno che viene definito «prosumer»: il pubblico è contemporaneamente produttore e consumatore, da cui il neologismo, quale proactive consumer. Cioè non è più solo pubblico, accomodato oltre la quarta parete del palcoscenico teatrale, ma è sul palcoscenico ed è più spesso esso stesso palcoscenico. Il social networking amplifica tale attributo e lo rende strutturale. (Giuseppe Nenna, Mattino, 10 agosto 2009, Benevento, p. 27). ** molto spesso i nostri tweet e post non sono che rilanci. Non è un caso che il mito del prosumer si sia un po’ appannato: le ricerche dicono che in rete siamo prevalentemente «aggregatori» di contenuti prodotti da altri, megafoni dei nostri influencer. (Chiara Giaccardi, Avvenire, 12 maggio 2016, p. 3, Idee). ** L’introduzione della tecnologia (da Iot alla stampa in 4D) ha modificato le relazioni tra produttori e consumatori confondendone persino i ruoli (prosumer). (Graziano Delrio, Corriere della sera, 20 maggio 2017, p. 26, Analisi & commenti).","Tipo: Prestito / Inglese, Formanti: producer (inglese), consumer (inglese)"
pro-Tav,sost,Chi o che è favorevole alla realizzazione di linee ferroviarie ad alta velocità.,"negli ultimi cinque anni, per 182 sessioni, il dialogo si è svolto nell'Osservatorio con un'intensità senza precedenti in Europa, e ha prodotto radicali cambiamenti di percorso, di progetto, di costo dell'opera. Al punto che una gran parte dei Comuni della zona ne è soddisfatta, e un buon numero di sindaci pro-Tav sognano una marcia della maggioranza silenziosa della Valle per mettere fine alla guerriglia. (Antonio Polito, Corriere della sera, 4 marzo 2012, p. 39, Idee & opinioni). ** Ora per la Torino-Lione anche in Francia cominciano i dubbi perché la Corte dei conti, che in Francia ha un notevole peso anche politico, ha reso noto un suo rapporto molto critico nei confronti dell'opera. […] E' chiaro che per i pro-Tav è un campanello d'allarme. (Tony Zermo, Sicilia, 8 novembre 2012, p. 20, Noi Oggi).","Tipo: Prefissazione, Formanti: pro-, Tav"
proteomica,sost,Lo studio del proteoma.,"«Oggi i ricercatori lavorano sulla proteomica, cioè sulle proteine che compongono il Dna -- spiega Gabriele [Marmieri] -- dove si stanno facendo progressi enormi, perché solo fino a cinque anni fa non si sognavano nemmeno d’identificare i marcatori in grado di mettere in evidenza il tipo di cancro». (Federica Passamani, Adige, 19 febbraio 2012, p. 7, Economia).","Tipo: Adattamento, Formanti: proteomics (inglese), -a"
pro-vaccinazioni,agg,Favorevole alla vaccinazione obbligatoria o di massa.,"Grillo Beppe che firma il manifesto pro-scienza promosso dal medico Roberto Burioni, Grillo Giulia, Ministro della salute, che promuove le campagne pro-vaccinazioni. Proprio quando i 5S sembravano aver fatto pace con il mondo scientifico, arriva ora lo scivolone. (Paolo Russo, Stampa, 7 febbraio 2019, p. 1, Prima pagina).","Tipo: Prefissazione, Formanti: pro-, vaccinazione"
provetta selvaggia,loc nom,(Iron. Spreg.) Fecondazione artificiale che sfugge a ogni regola.,"Mi ha colpito la prontezza e la sicurezza con cui centri, cliniche e professionisti già protagonisti dell’era di «provetta selvaggia» hanno scatenato campagne promozionali ospitate in qualche caso persino supinamente anche da diversi mass media, soprattutto da alcuni canali televisivi. (Marco Tarquinio, Avvenire, 11 aprile 2014, p. 2, Idee).","Tipo: Composizione / Nome+aggettivo, Formanti: provetta, selvaggio"
pro-vita,sost,"Movimento in favore della vita, nei diversi settori della bioetica; che è a favore della vita.","La manifestazione più attesa e temuta dal governo di [José Luis Rodríguez] Zapatero è stata quella che più di 40 associazioni pro-vita hanno convocato alle 5 del pomeriggio a Puerta del Sol. (Claudia Cucchiarato, Unità, 18 ottobre 2009, p. 28, Mondo). ** Il potere legislativo, insomma, viene riconosciuto solo allo Stato facendo leva sull’articolo 117 della Costituzione. «Eppure sulla pillola abortiva Ru486 viene ammessa una competenza legislativa anche per le Regioni -- ribatte [Roberto] Formigoni --. C’è una giustizia che ha due pesi e due misure. Mai in difesa, però, dei provvedimenti pro-vita». (Simona Ravizza, Corriere della sera, 3 gennaio 2011, p. 8, Primo Piano). ** si stabilisce che «nessun trattamento sanitario può essere iniziato o proseguito se privo del consenso libero e informato della persona interessata». Non solo, la proposta di legge in discussione alla Camera prevede che questo consenso debba essere espresso in forma scritta. Questo punto è fortemente contestato dai cattolici e dai sostenitori del pro vita che ritengono che in questo modo si faccia in maniera surrettizia una legge sull’eutanasia vera e propria. (a cura di Alessandra Arachi, Corriere della sera, 2 marzo 2017, p. 6, Primo piano).","Tipo: Prefissazione, Formanti: pro-, vita"
pseudobuonista,agg,"Che sembra mostrare un eccesso di benevolenza, di buonismo.","È la nostra cultura che, in preda a una deriva pseudobuonista (pseudo, perché la possibilità della scuola di contrastare le differenze legate alla diversa provenienza socioculturale si lega anche alla sua capacità di valutare il merito di ciascuno), dietro ai voti e alle insufficienze non sa vedere altro che un atto illegittimo. Contro cui chiedere dunque l’intervento di qualche tribunale amministrativo disposto a sostituirsi agli insegnanti. (Giovanni Belardelli, Corriere della sera, 30 giugno 2014, p. 1, Prima pagina).","Tipo: Confissazione / Prefissoide, Formanti: pseudo-, buonista"
pseudofemminista,sost,"Chi o che sostiene un femminismo superficiale, opportunistico, privo di una profonda elaborazione ideologica.","In un libro del 2006 dal titolo Manliness, il professore di Harvard Harvey Mansfield mette in guardia dal rischio dell'estinzione del maschio autentico («manly man»): una società che si prefigge lo scopo di anestetizzare le differenze di genere in nome di un ideale egualitario e uniformante è destinata alla rovina. Naturalmente questa tesi gli ha procurato gli anatemi delle pseudofemministe che confondono la sacrosanta battaglia per la parità di genere con l'assurda crociata per l'annullamento del genere. (Annalisa Chirico, Giornale, 9 gennaio 2016, p. 8, Interni).","Tipo: Confissazione / Prefissoide, Formanti: pseudo-, femminista"
pseudopacifista,sost,Chi si professa pacifista per opportunismo o conformismo; a esso relativo.,"«Mi chiedo qual è il concetto di legalità del presidente [Lorenzo] Dellai se addirittura ha partecipato a Gardolo ad una manifestazione con rom, pseudopacifisti e no-global contro il razzismo, manifestazione dove è stato acceso un gran falò, alla faccia della legge che lo stesso Dellai applica in Trentino contro chiunque accenda un fuoco». Il senatore della Lega Sergio Divina sposta il tiro, e va all’attacco. (Adige, 28 gennaio 2008, p. 15, Trento).","Tipo: Confissazione / Prefissoide, Formanti: pseudo-, pacifista"
pseudopolitico,agg,"Solo apparentemente politico, che afferma di essere tale.","Mi sarei aspettata una presa di posizione delle formazioni pseudopolitiche che gravitano attorno al gruppo editoriale. O almeno qualche riga da parte degli editorialisti delle varie società civili. E invece, un silenzio di tomba ha avvolto l’intera vicenda, come se fosse capitata in sogno. (Barbara Palombelli, Foglio, 6 giugno 2012, p. 2).","Tipo: Confissazione / Prefissoide, Formanti: pseudo-, politico"
pseudo-vip,sost,Chi o che appare o vuole apparire come un personaggio.,"Quinta Luciana Castellina: 45 voti, 82 anni e una classe sempre integra. In un panorama di pseudo vip incartapecoriti e ingessati, svariate impalcature facciali e finto bon ton (cfr. l'assalto furioso al buffet dei dolci). Il suo tavolo è decisamente il più vivace: tifo e applausi. (Silvia Truzzi, Fatto Quotidiano, 9 luglio 2011, p. 14, Secondo Tempo).","Tipo: Confissazione / Prefissoide, Formanti: pseudo-, vip (inglese)"
psicoeducazione,sost,Educazione alla conoscenza dei processi mentali.,"«L’approccio non è solo farmacologico, ci sono medicine specifiche che riescono a sciogliere la fissazione. Ma è anche necessaria una psico-educazione, devono essere insegnati ai pazienti i danni che si procurano con questo tipo di condotta e i familiari devono avere informazioni utili per capire cosa fare» [Giuseppe Borgherini intervistato da Daniela Boresi]. (Gazzettino, 1 agosto 2009, p. 11, Nordest).","Tipo: Confissazione / Prefissoide, Formanti: psico-, educazione"
psico-identikit,sost,"Profilo psicologico di un individuo, ricostruito sulla base di indizi che ne delineano la personalità e lo stile di vita.","È bello il discorso sul dolore che la [Susanne] Bier fa contrapponendo luoghi ed età diversi (i terribili silenzi del ragazzino rabbioso) con un coraggio civile che non è un'arringa ma si trasforma in cinema. È anche bello il piacere di tracciare lo psico-identikit di una violenza naturale ma che potrebbe essere corretta da istinti democratici, un pacifismo veltroniano che oggi è assai lontano, e perciò molto utile, dall'Italia con bava alla bocca. (Maurizio Porro, Corriere della sera, 10 dicembre 2010, p. 61, Spettacoli).","Tipo: Confissazione / Prefissoide, Formanti: psico-, identikit (inglese)"
psicomentale,agg,Relativo alla sfera psicologica e a quella mentale.,"«Non ci sono dubbi sulla condanna dell'uso di sostanze stupefacenti -- dice Giuseppe Mazza, della Fit-Cisl -- in modo assoluto, chi svolge un tipo di servizio pubblico, a maggior ragione se è un autista, deve essere nel pieno delle sue facoltà psico-mentali». (Giuseppe Filetto, Repubblica, 8 marzo 2008, Genova, p. XI).","Tipo: Confissazione / Prefissoide, Formanti: psico-, mentale"
public utility,loc nom,"Azienda di servizio pubblico che eroga, in regime di monopolio o quasi-monopolio, beni e servizi essenziali per la collettività, ed è pertanto soggetta a una particolare regolamentazione da parte dei poteri pubblici, sia nella gestione sia nella fissazione delle tariffe.","Nei primi anni 90, la legge Amato-Carli trasformò le casse di risparmio e gli istituti di diritto pubblico, che per alcuni secoli avevano sottratto famiglie e imprese all'usura e fatto beneficienza ai territori con gli utili della gestione, in fondazioni di origine bancaria, soggetti di diritto privato che perseguono l'interesse pubblico, previo trasferimento dell'attività creditizia a nuove società per azioni. Quelle banche, che il grande giurista americano Louis Brandeis avrebbe assimilato alle public utilities, si facevano imprese a scopo di lucro, spesso esasperato, e delegavano le antiche finalità alle fondazioni, proprietarie in libera uscita. (Massimo Mucchetti, Corriere della sera, 26 settembre 2011, p. 36, Idee & opinioni). ** l'indagine [il Rapporto finanza locale della Cassa depositi e prestiti] suggerisce «forti incentivi alle aggregazioni e all'ingresso di privati» e individua nelle public utilities un settore che, «grazie alla vocazione prettamente industriale, costituisce un segmento di mercato da valorizzare». (Michele Di Branco, Messaggero, 11 settembre 2016, p. 16, Economia).","Tipo: Prestito / Inglese, Formanti: public (inglese), utility (inglese)"
Puc 1,sost,Acronimo di Piano urbanistico comunale.,"[tit.] Rapallo attende il Puc da vent’anni / La revisione ha impegnato 5 sindaci: spesi 640mila euro. Ora il nuovo stop in Regione [testo] Vent’anni, 386 osservazioni, dibattito pubblico nullo o quasi, su un tema così importante e 640 mila euro di soldi dei cittadini rapallesi spesi per un Puc che ancora non c’è. (Silvia Pedemonte, Secolo XIX, 15 luglio 2014, p. 15, Levante).","Tipo: Acronimo, Formanti: piano, urbanistico, comunale"
puliziere,sost,Addetto alle pulizie.,"[tit.] Acireale / Lavoro garantito a 11 pulizieri [testo] Lavoro a rischio per undici ""pulizieri""? Quasi certamente no, ma da giorni i lavoratori che prestano servizio al Palazzo di Città e non solo, sono in apprensione vista l'imminente scadenza (fissata per oggi) del contratto di servizio che il Comune ha stipulato quattro anni fa. (A. G., Sicilia, 30 giugno 2012, p. 43, Catania Provincia). ** [tit.] Scuola, 4 miliardi per edilizia / proroga per 24mila «pulizieri» (Sicilia, 1 marzo 2014, p. 10, I Fatti).","Tipo: Suffissazione / Denominale, Formanti: pulizia, -iere"
punkabbestia,sost,Giovane che si distingue per i suoi atteggiamenti anticonvenzionali e vive nelle strade in compagnia di uno o più cani.,"Tutti personaggi interpretati con sapiente agilità alla Fregoli da Pino Strabioli, conduttore televisivo e spiritoso attore, che s’impegna anche nel ruolo della vecchia madre ansiosa di ospizio e di un punkabbestia, ignaro oggetto di desiderio da parte di Capasciacqua. (Pietro Favari, Foglio, 29 dicembre 2010, p. 2). ** Sono belle queste sere di San Lorenzo, nelle quali gli abitanti del quartiere si sono riappropriati di una piazza che il resto dell’anno rimane in parte ostaggio dei punkabbestia con i cani, degli spacciatori, dei balordi, dei bivacchi degli studenti fuorisede, di quelli che ti spaccano le orecchie suonando i bonghi fino a notte inoltrata. (Roberto Zichitella, Messaggero, 20 agosto 2011, p. 1, Prima pagina). ** Se, per tornare ai guai dei centri storici, nel salotto palermitano di via Maqueda c'è il caos più assoluto e una vivibilità quasi zero, in quello catanese di via Etnea sembra essersi persa quell'eleganza che ne faceva una delle strade più apprezzate in Italia. Trovi persino i «punkabbestia». Ubriachi, sdraiati a terra assieme ai loro cani, addossati, quasi una provocazione, al palazzo del municipio tra le piazze Duomo e Università. (Domenico Tempio, Sicilia, 30 marzo 2014, p. 1, Prima pagina). ** E quando il rettorato decide di introdurre misure di controllo, ad esempio facendo arrivare guardie giurate, la situazione peggiora: «Oltre ai punkabbestia -- racconta ancora la studentessa -- sono comparsi i collettivi anarchici: sono cominciate le occupazioni, le assemblee, le risse tra gruppi rivali; minacce e insulti erano all’ordine del giorno. Un inferno». (Claudio Del Frate, Corriere della sera, 13 febbraio 2017, p. 1, Prima pagina).","Tipo: Composizione / Nome+preposizione+nome, Formanti: punk (inglese), bestia"
punto rete,loc nom,Attacco per il collegamento alla rete telematica.,"Internet senza fili per collegare i computer in qualsiasi stanza. E possibilità di comunicare telefonicamente da pc a pc o da telefono cellulare esterno a computer utilizzando Internet anziché la linea telefonica. L'hi tech arriva nel palazzo della giunta di piazza Unità. [...] Sono stati stesi 82 chilometri di cavo Utp e 2750 metri di fibra ottica per un totale di 1.280 punti rete. (Piccolo, 14 febbraio 2008, p. 10, Regione).","Tipo: Polirematica / Nome+nome, Formanti: punto, rete"
Pup 1,sost,Sigla di Piano urbano parcheggi.,"«Vengono mantenuti, ma in una forma diversa -- specifica il sindaco [Gianni Alemanno] -- i poteri straordinari per l’emergenza traffico: in base a piani approvati dal Consiglio dei ministri, su metro, pup, posso continuare a fare ordinanze che velocizzano tutti i processi». (Daniele Di Mario, Tempo, 19 gennaio 2013, Cronaca di Roma, p. 4).","Tipo: Acronimo, Formanti: piano, urbano, parcheggio"
putiniano,sost,"Chi o che si richiama alla linea politica di Vladimir Putin, primo ministro russo, già presidente della Federazione russa dal 2000 al 2008.","l'idea di una catena umana, ispirata dalle proteste degli indipendentisti baltici della perestroika, è nata spontaneamente su Facebook e ha avuto molte critiche da chi avrebbe preferito un comizio «tradizionale», soprattutto dopo l'adunata dei putiniani allo stadio di Mosca di tre giorni prima. (Anna Zafesova, Stampa, 27 febbraio 2012, p. 12, Estero). ** Non credo che qualcuno in Italia osi spiegare perché il buco nero che si aprirebbe in Russia in caso di vittoria dell’attuale alleanza innaturale liberal-comunista-nazionalista sia per l’occidente preferibile a una scomoda ma chiara e lineare politica putiniana. (Felix Stanevskiy, Foglio, 8 marzo 2012, p. 3).","Tipo: Suffissazione / Denominale, Formanti: Putin (Vladimir), -(i)ano"
puttanopoli,sost,Scandalo suscitato da favoritismi concessi in cambio di prestazioni sessuali.,"l'estate scorsa Patrizia D'Addario spiegava che questo genere di scambi tra uomini politici e cacciatori d'appalti è prassi ordinaria. Da Tangentopoli a Puttanopoli. (Gad Lerner, Repubblica, 12 febbraio 2010, p. 1, Prima pagina).","Tipo: Confissazione / Suffissoide, Formanti: puttana, -poli 2 [Scandalo]"
qaedista,sost,Chi o che sostiene o fiancheggia l'organizzazione terroristica Al Qaeda.,"c’è il pericolo, in Libia e soprattutto in Cirenaica, di una protesta che dal tribale viri al fondamentalismo islamista, al confine con l’Egitto e col sostegno della Fratellanza musulmana, di spezzoni salafiti e di gruppi qaedisti. (Oscar Giannino, Messaggero, 26 febbraio 2011, p. 1, Prima pagina). ** Gli attentati di Damasco segnano un drammatico «salto di qualità» nella vicenda siriana: chiunque ne siano gli autori. Si tratti, come ritiene ufficialmente il regime, di qaedisti decisi a «irachizzare» uno scenario che assume, giorno dopo giorno, i caratteri di un'insurrezione interna e prospetta esiti «libici». (Renzo Guolo, Repubblica, 24 dicembre 2011, p. 1, Prima pagina). ** [tit.] Da Bagdad ad Aleppo: la terra libera dei qaedisti / In Iraq 300 morti in pochi giorni, in Siria si rafforza Al Nusra (Corriere della sera, 29 aprile 2013, p. 20, Esteri). ** Rafi Al Fahdawi, capo delle milizie tribali locali alleate del Governo, ha affermato che Ramadi è stata «ripulita» dai guerriglieri qaedisti, fatta eccezione per alcune piccole sacche di resistenza e per cecchini ancora appostati sui tetti. (Osservatore romano, 12 gennaio 2014, p. 1, Prima pagina). ** Il legame tra gli islamisti di Tripoli e i trafficanti di uomini è innanzitutto ideologico. Fajr Libia è monopolizzata dai Fratelli Musulmani e da ex esponenti del Gruppo Combattente Libico, la formazione qaidista attiva in Libia negli anni Novanta. (Gian Micalessin, Giornale, 20 aprile 2015, p. 7, Il Fatto).","Tipo: Suffissazione / Denominale, Formanti: Al Qaeda (arabo), -ista"
quantum dot,loc nom,Punto quantico o nanocristallo: particella infinitesimale che emette un'intensa fluorescenza; è particolarmente utilizzata nel settore delle tecnologie laser.,"la costruzione di schermi di carta si basa [...] sulla fabbricazione di manufatti cartacei trasparenti luminescenti capaci di emettere luce di diversi colori. Battendo sul tempo il resto del mondo, il primato è stato raggiunto da un gruppo di ricercatori cinesi, mescolando fibre di cellulosa nanometriche di origine naturale con nanoparticelle di semiconduttori (quantum dot) tipici dei televisori di ultima generazione. (S[ilvia] Cam[isasca], Avvenire, 7 giugno 2015, p. 25, Agorà).","Tipo: Prestito / Inglese, Formanti: quantum (inglese), dot (inglese)"
quarantunista,sost,Detenuto al quale sono state applicate le norme concernenti l'inasprimento della detenzione carceraria in situazioni di emergenza.,"«Quel disgraziato di ministro dell’agrigentino, là al ministero dell’Interno... questo è proprio accanito con questi quarantunisti, questo è accanito proprio... è un canaglia». Così il boss mafioso Toto Riina -- nelle conversazioni con il suo compagno di socialità Alberto Lorusso, intercettate e depositate al processo «Stato-mafia» -- parla delle ristrettezze del 41-bis e attacca (oltre ai magistrati) il presunto «colpevole» delle sue pene: il ministro Angelino Alfano. (Avvenire, 29 gennaio 2014, p. 9, Attualità).","Tipo: Suffissazione / Deaggettivale, Formanti: quarantuno, -ista"
quartiere-ghetto,loc nom,Quartiere urbano nel quale vivono minoranze sociali o razziali.,"Era la fine di un lungo viaggio, che aveva portato [Raphael] Gendron in Afghanistan, attraverso il Bangladesh e la Turchia. Base e punto di partenza sono nel centro dell’Europa istituzionale, a Bruxelles, nel quartiere-ghetto di Molenbeek-Saint-Jean. Là, perfino il sindaco del comune urbano, il socialista Philippe Moureaux, si è adeguato, scrivendo una lettera ai residenti non-musulmani in cui li invita a non mangiare e non fumare in pubblico durante il Ramadan. (Andrea Morigi, Libero, 13 maggio 2009, p. 9, Primo Piano). ** Una sfida difficile e comunque ineludibile. [Sergio] Mattarella lo riconosce, elencandone alcuni snodi. Bisognerà preliminarmente «stroncare il traffico di esseri umani», evitare «con coraggio» diversi errori (come i quartieri ghetto), tutelare i minori e, nel caso dell’Europa, adottare il «migration compact» proposto dall’Italia per migliorare le condizioni di vita nei Paesi da dove nascono i maggiori flussi. (Marzio Breda, Corriere della sera, 9 marzo 2017, p. 12, Esteri).","Tipo: Composizione / Nome+nome, Formanti: quartiere, ghetto"
qubit,sost,Unità minima di informazione che può essere elaborata da un calcolatore quantistico.,"«Abbiamo sfruttato le impurità nella struttura atomica del diamante per creare bit quantistici, i qubit, e immagazzinare informazioni al loro interno per circa due secondi, sei volte di più rispetto al passato», ha spiegato il fisico Mikhail Lukin, a capo dello studio pubblicato su «Science». (Stampa, 11 luglio 2012, Tutto Scienze e Tecnologia, p. 1). ** A differenza dei nostri computer, che ragionano attraverso i transistor usando il sistema binario fatto di zero e di uno (bit), acceso o spento, quello quantistico adopera un approccio diverso. L'elemento base, il qubit,è multilivello: può esser formato da un numero elevato di componenti, l'equivalente del transistor, e ognuno può possedere non due ma molteplici stati. Risolve problemi di una complessità incredibile perché la sua struttura interna è di incredibile complessità. (Jaime D'Alessandro, Repubblica, 31 marzo 2013, p. 38). ** Per i computer tradizionali, basati sui transistor, il costituente di base dell’informazione è il bit, mentre per i computer quantistici è il qubit (o quantum bit). Se un bit può assumere uno solo di due stati differenti (sì o no, vero o falso, 0 o 1), un bit quantistico può essere codificato come combinazione di due stati, tipo gli stati di spin 1/2 o i differenti stati elettronici di un atomo. In questo modo i computer quantistici hanno la possibilità di essere in più di uno stato simultaneamente, con vantaggi enormi dal punto di vista della velocità di elaborazione delle informazioni. (Stefano Gattei, Corriere della sera, 4 gennaio 2014, p. 12, Esteri). ** Con i computer che verranno […] i bit potrebbero cadere nel dimenticatoio per lasciare spazio ai qubit. Basandosi sulla meccanica quantistica e quindi sulle bizzarrie degli atomi e delle particelle subatomiche, aumenterebbero in modo esponenziale le possibilità di lavoro e calcolo. (Gianluca Grossi, Giornale, 30 settembre 2015, p. 17, Attualità).","Tipo: Prestito / Inglese, Formanti: quantum (inglese), bit (inglese)"
quiz show,loc nom,Spettacolo televisivo basato su domande a premi.,"In un’Italia che è arrivata tardi «ad una piena coscienza di sé», la nuova destra riempie la scena di «tipi e personaggi: mamme premurose, suonatori di mandolino, talenti da quiz show, commesse che sognano la televisione e ragazzi vestiti in serie… e abusivi condonati, evasori giustificati, ladri ignorati, potenti allisciati, furbi ammirati, ignoranti promossi, cortigiani pagati e giovani abbandonati, precari ingannati, donne umiliate, operai cancellati, meridionali derisi, comunisti inventati, emigranti sfruttati e poi insultati, zingari lasciati morire…” [Goffredo Bettini riportato da Barbara Palombelli]. (Foglio, 18 maggio 2011, p. 2).","Tipo: Prestito / Inglese, Formanti: quiz, show (inglese)"
quota-giovani,loc nom,Proposta di istituire una percentuale di posti di lavoro da riservare ai giovani.,"[tit.] E se le «quote giovani» fossero allargate dal calcio ad altri lavori? [testo] […] Ma è pensabile che un meccanismo di «quota giovani» sperimentato nel microcosmo dello sport (anche nel basket esistono casi analoghi) possa essere esteso anche al più generale mercato del lavoro? Ad autorizzare questa domanda -- che solo qualche tempo fa sarebbe parsa astrusa -- sta innanzitutto l'apartheid occupazionale tra padri e figli ma anche il successo dell'operazione «quote rosa», (Dario Di Vico, Corriere della sera, 29 agosto 2013, p. 24, Cronache).","Tipo: Composizione / Nome+nome, Formanti: quota, giovane"
quota latte,loc nom,"Limite fissato in base ad accordi Cee per la produzione nazionale di latte, superato il quale sono previste sanzioni fiscali per allevatori e produttori.","In cima ai pensieri di [Luca] Zaia ci sono però le quote latte. Battaglia leghista per eccellenza. I primi riferimenti da ministro agli «eccessi dei burocrati europei» sembrano ritagliati su misura su questa sfida. (Giornale, 9 maggio 2008, p. 9, Il fatto). ** Non ci libereremo delle quote latte neanche nel 2013. A fine marzo la produzione nazionale supererà il tetto di 10 milioni e 883 mila tonnellate fissato dall'Unione europea. Il nuovo ministro dell'Agricoltura, dunque, si ritroverà sul tavolo un dossier che sta per compiere trent'anni: un'eternità in politica e in economia. (Giuseppe Sarcina, Corriere della sera, 17 gennaio 2013, p. 14, Primo Piano).","Tipo: Polirematica / Nome+nome, Formanti: quota, latte"
quota rosa,loc nom,Provvedimento legislativo e costituzionale che determina la percentuale minima di presenze femminili nelle cariche private e pubbliche.,"Nel suo complesso la scelta dei ministri è stata basata sui principi di competenza e integrità. Il migliore esempio sono le donne ministro. Non nominate per soddisfare una quota rosa o per retribuire ex amanti, ma perché rappresentano il meglio che il Paese può offrire nei rispettivi campi. (Luigi Zingales, Sole 24 Ore, 7 dicembre 2011, p. 1, Prima pagina). ** [tit.] [Elsa] Fornero vuole quote «rosa» nei Cda delle società quotate a piazza Affari [testo] […] Le famose (o famigerate) quote rosa tornano dunque d'attualità, nonostante incontrino tiepidi consensi tra molte donne che preferirebbero una selezione sulla base di criteri soltanto meritocratici. (Ga[briella] Be[llucci], Sicilia, 18 febbraio 2012, p. 5, Il Fatto). ** Nel 2011 la chiamata da [Mario] Monti che voleva quote rosa per il suo governo. E anche su questo aspetto [Annamaria] Cancellieri mostra di avere idee molto chiare: «Io l'8 marzo l'abolirei -- commenta --. La donna non deve sentirsi razza a parte perché siamo molto meglio degli uomini». (Cristiana Mangani, Messaggero, 28 aprile 2013, p. 6, Prim Piano). ** Le quote rose nelle imprese non riescono a decollare, anzi per la parità di genere si profila un concreto rischio d’immobilismo. Una situazione (quasi cristallizzata) che, salvo una decisa inversione di tendenza, non vedrà miglioramenti nel corso del prossimo decennio. (Enrico Netti, Sole 24 Ore, 28 dicembre 2015, p. 18, Impresa & territori).","Tipo: Polirematica / Nome+aggettivo, Formanti: quota, rosa"
quoziente familiare,loc nom,Criterio di tassazione che considera l'insieme dei redditi prodotti da un intero nucleo familiare come unità impositiva per il sistema fiscale.,"La crisi economica ha spostato in là qualche obiettivo? «Qualcuno sì. Penso al quoziente familiare. Tutti siamo impegnati su questo fronte nella battaglia fiscale, ma la sua realizzazione riguarderà la parte finale della legislatura» [Gianfranco Rotondi intervistato da Francesco Cramer]. (Giornale, 22 giugno 2009, p. 2, Il fatto). ** Se l’operazione riuscisse, si attuerebbe il primo modulo di quel quoziente familiare al quale la riforma potrebbe approdare in grande stile entro la legislatura. Finora sia [Giulio] Tremonti sia il Cav. oscillano tra due ipotesi: o il taglio e la riduzione delle aliquote, oppure il quoziente familiare. La preferenza del Cav. per la prima opzione è chiara, ma il quoziente familiare si concilia meglio anche con il federalismo, perché lascia alle regioni più margini per agire sulle imposte locali. (Foglio, 1 aprile 2010, p. 1, Prima pagina). ** «Se chiediamo sacrifici agli italiani dobbiamo far capire loro che servono per evitare la bancarotta ma per dare anche una prospettiva. È un impegno del programma di governo. Nel programma c’era una cosa che avevamo lanciato insieme tanti anni fa e cioé il quoziente familiare. Le famiglie molto spesso sono anche imprese familiari, aiutando le famiglie si aiutano le imprese familiari. Quello deve essere uno dei punti della riforma fiscale, altrimenti di che cosa parliamo? Secondo me Manovra e riforma si devono fare in contemporanea, altrimenti vuol dire che non abbiamo imparato la lezione» [Roberto Maroni riportato da Fabrizio dell'Orefice]. (Tempo, 12 giugno 2011, p. 3, Primo Piano). ** «Se fosse il segno che si vuole introdurre il quoziente familiare nella delega fiscale, cui il governo intende metter mano entro giugno (stando alle parole di [Graziano] Delrio, uno che di famiglia se ne intende) sarebbe una novità strutturale, e in quanto tale rilevantissima» [Francesco Belletti intervistato da Angelo Picariello]. (Avvenire, 22 aprile 2014, p. 8, Attualità).","Tipo: Composizione / Nome+aggettivo, Formanti: quoziente, familiare"
radcon,sost,Chi o che sostiene posizioni politiche radicali e conservatrici al tempo stesso.,"nel 2004, l'anno della sconfitta di John Kerry, [Robert] Reich pubblicò «Reason», manuale di sopravvivenza per i «liberal» in un'epoca dominata da quelli che lui chiamava i «radcon», i conservatori radicali. (Massimo Gaggi, Corriere della sera, 22 giugno 2008, p. 27).","Tipo: Prestito / Inglese, Formanti: radical (inglese), conservative (inglese)"
radicalume,sost,"(Iron. Spreg.) L'accozzaglia di quanti, per moda o snobismo, ostentano idee della sinistra radicale.","Lunedì 11 è stato l'anniversario della morte di Giorgio Ambrosoli, il commissario liquidatore della banca privata di [Michele] Sindona. Eccolo, Sindona: intervistato da Enzo Biagi, diceva che è stato il «radicalume chic a far saltare l'Ambrosiano, che era l'ultimo baluardo dell'iniziativa privata». (Alessandra Comazzi, Stampa, 14 luglio 2011, p. 43, Spettacoli).","Tipo: Suffissazione / Deaggettivale, Formanti: radicale, -ume"
radiello,sost,"Marchio di fabbrica di un campionatore passivo a simmetria radiale: strumento di forma cilindrica per il rilevamento, la campionatura e la misurazione della quantità di sostanze inquinanti presenti nell'aria; può essere usato all'aperto o in ambienti chiusi.","Per monitorare gli ambienti è stato utilizzato il Radiello, dispositivo di misurazione, brevettato dalla stessa Fondazione Maugeri, che è in grado di assorbire le molecole gassose e di rilevare concentrazioni dell'ordine di pochi microgrammi per metro cubo. (Antonella Sparvoli, Corriere della sera, 13 settembre 2009, p. 47).","Tipo: Alterazione, Formanti: radiale, -ello"
radiochemioterapia,sost,"Combinazione di metodiche radiologiche e chemioterapiche per la cura dei tumori; per metonimia, il reparto clinico dove si pratica.","L'unica terapia potenzialmente curativa disponibile per le leucemie ad alto rischio è il trapianto di cellule staminali derivate dal midollo osseo di un donatore sano. Queste cellule permettono di rigenerare il sistema immunitario di un paziente leucemico, già compromesso dalla malattia e dalla radio-chemioterapia a cui deve sottoporsi prima del trapianto. (Claudio Bordignon, Stampa, 12 marzo 2008, Tuttoscienze, p. 6).","Tipo: Confissazione / Prefissoide, Formanti: radio- 1 [relativo ai raggi X], chemioterapia"
radiofarmaco,sost,Sostanza chimica utilizzata come tracciante per accertamenti diagnostici di medicina nucleare.,"La radioterapia si basa sull’uso di radiofarmaci introdotti nell’organismo per via orale o parenterale che entrano nel metabolismo del soggetto e raggiungono per via metabolica il bersaglio. I radiofarmaci sono numerosi, differiscono tra di loro sia per la formulazione chimica sia per il radioisotopo. (Mattino, 29 giugno 2005, p. 43, Salute). ** [tit.] Acom, radiofarmaci «made in Italy» che sfidano i giganti [testo] […] Il mercato dei radiofarmaci in I­talia si aggira intorno ai 70 milio­ni l’anno. I medicinali devono es­sere somministrati entro breve dalla loro produzione, e questo rende più complessa la logistica del settore. (Marco Benedettelli, Avvenire, 31 marzo 2013, p. 24, Economia & lavoro).","Tipo: Confissazione / Prefissoide, Formanti: radio- 1 [relativo ai raggi X], farmaco"
radiogiornalista,sost,Giornalista radiofonico.,"Cinque radiogiornalisti si sono fatti rinchiudere, dall'1 al 5 febbraio scorso, in una fattoria del Périgord, dove, senza giornali, agenzie, telefono, radio e tv, hanno provato a lavorare utilizzando, unica fonte d'informazioni, Facebook e Twitter. Proibito l'accesso alle pagine web, tranne quelle linkate nei post dei social network. Risultati? Molte informazioni inedite e interessanti sulla situazione post terremoto ad Haiti, una bufala made in France (il bang di un aereo che ha infranto la barriera del suono si è trasformato in un'esplosione catastrofica), il tutto mescolato in un caotico flusso d'informazioni distorte e «filtrate» dalle reti sociali che ognuno dei cinque protagonisti dell'esperimento si era portato dietro. (Carlo Formenti, Corriere della sera, 5 febbraio 2010, Corriere Economia, p. 26).","Tipo: Confissazione / Prefissoide, Formanti: radio- 2 [radio, onde radio, radiodiffusione], giornalista"
radio-show,loc nom,Programma radiofonico di intrattenimento.,"Con il suo radio-show [Joe T] Vannelli presenta ogni settimana le migliori anteprime dance, le stesse anteprime pronte ad essere suonate stasera alla Bussola. Dj trasversale, è uno dei maestri italiani della consolle più famosi nel mondo, con set anche in Giappone. (Repubblica, 24 aprile 2011, Firenze, p. XVIII).","Tipo: Prestito / Inglese, Formanti: radio- 2 [radio, onde radio, radiodiffusione], show (inglese)"
rapimento-lampo,loc nom,Rapimento di brevissima durata.,"La pratica dei rapimenti-lampo in Libia è tristemente nota e largamente diffusa. In genere vengono rapiti libici da altri libici, soprattutto se di famiglie importanti o facoltose. Vittime sono persone comuni come componenti del governo. (Cristiano Tinazzi, Messaggero, 21 settembre 2016, p. 7, Primo Piano).","Tipo: Composizione / Nome+nome, Formanti: rapimento, lampo"
ratzingeriano,sost,"Sostenitore di Joseph Ratzinger, papa Benedetto XVI; di Joseph Ratzinger.","Jacob Schmutz è maître de conférences all’università Paris IV della Sorbona: il suo titolo corrisponde a quello che nell’ordinamento italiano è il ricercatore universitario, altrimenti detto «assistente». Giusto lo scorso anno ha intrattenuto i suoi studenti affrontando il pensiero di Joseph Ratzinger in quanto filosofo: Schmutz si è concentrato sulla produzione intellettuale dell’allora docente di Münster, Tubinga e Regensburg, affrontando le opere ratzingeriane degli anni Sessanta e Settanta. (Lorenzo Fazzini, Avvenire, 19 gennaio 2008, p. 3, In Vetrina). ** Eppoi, le origini cielline rappresentavano un freno per l'approdo nella città dove è nata e si è sviluppata Cl, che, tra l'altro, esprime una grossa fetta della classe politica. Ma su questo punto è chiaro come si muoverà Scola: massima attenzione a non compiere atti che possano sembrare a favore del movimento, e quindi con una capacità di manovra molto minore dei suoi predecessori, Dionigi Tettamanzi e Carlo Maria Martini, sicuramente non simpatizzanti di Cl. Insomma, tutti elementi che non hanno influito sulla decisione del Papa, tanto da ascrivere il cardinale tra i veri ratzingeriani. (Carlo Marroni, Sole 24 Ore, 30 settembre 2011, p. 21, Commenti e Inchieste). ** Fin dall'annuncio di Benedetto XVI, però, ci sono stati due nomi «favoriti» e rimasti opportunamente distanti dalle tensioni di questi giorni: il canadese Marc Ouellet, teologo poliglotta che conosce bene l'America Latina, e l'italiano Angelo Scola, due «ratzingeriani» che si dividono il sostegno dei confratelli Usa. (Gian Guido Vecchi, Corriere della sera, 9 marzo 2013, p. 3, Primo Piano). ** Qual è l’eredità maggiore del pontificato di Benedetto XVI? «Fin dalla sua prima enciclica egli ha ripetuto che la fede sgorga dall’incontro con Cristo. Noi crediamo in una persona che ci ama e che ci ha salvato. Se facciamo attenzione, è lo stesso tema al quale papa Francesco ci riaggancia non soltanto nella ""Lumen fidei"", che è dichiaratamente ratzingeriana, ma anche nella ""Evangelii gaudium""» [Marcello Semeraro intervistato da Mimmo Muolo]. (Avvenire, 1 marzo 2014, p. 4, Primo piano).","Tipo: Suffissazione / Denominale, Formanti: Ratzinger (Joseph), -(i)ano"
ready-to-drink,loc nom,"Bevanda, perlopiù aromatizzata, a basso contenuto alcolico; a essa relativo.","Non siamo ancora davvero addicted come gli americani, che consumano più del triplo della nostra quota annuale. Ma l'incremento è stato evidente, con l'unica, recente eccezione dei cosiddetti ready to drink (preparati per cocktail monodose) in caduta libera. Se è vero che il nostro equilibrio idrico necessita di almeno un litro e mezzo di liquidi al giorno, le bibite acquistano quote sempre più importanti, soprattutto fra gli under 30. Bibite e non acqua. (Licia Granello, Repubblica, 13 luglio 2008, p. 36). ** Per dissetarsi non c'è che l'imbarazzo della scelta: acqua (0,50 euro), latte (1 euro al litro), birre e cocktail «ready to drink» (1,70/3 euro), succhi di frutta (0,70 euro), bibite (gassate e non). (Raffaella Oliva, Corriere della sera, 15 luglio 2009, ViviMilano, p. 10).","Tipo: Prestito / Inglese, Formanti: ready (inglese), drink (to) (inglese)"
real estate,loc nom,Il settore delle proprietà immobiliari.,"Gli investitori -- con base a Hong Kong -- operano a largo raggio nelle partecipazioni industriali: nel settore della commercializzazione di auto di alta gamma come le Maserati e nei ricambi. Hanno anche attività di real estate in Nuova Zelanda. Dovrebbero portare alla De Tomaso sia capitali ingenti sia un grande mercato emergente nei prodotti di lusso. (Marina Cassi, Stampa, 15 febbraio 2012, p. 67, Cronaca di Torino). ** Le critiche a Mark Carney per l'eccessiva cautela sbattono contro due realtà emergenti. Innanzitutto ci sono i primi timidi segni di «raffreddamento» del real estate. Negli ultimi trenta giorni, infatti, i prezzi delle case sono cresciuti al ritmo più basso (0,3%) degli ultimi cinque mesi, affidandosi alla ricerca di Hometrack. (Leonardo Maisano, Sole 24 Ore, 29 giugno 2014, p. 8, Mondo).","Tipo: Prestito / Inglese, Formanti: real 2 (inglese), estate ENG (inglese)"
realtà aumentata,loc nom,"L'amplificazione della realtà, del mondo con il quale è possibile entrare in connessione mediante le potenti tecnologie telematiche.","[tit.] Realtà «aumentata» con le nuove tecnologie: non è disincarnata? [testo] […] Il professor [Pier Cesare] Rivoltella nota qualcosa di vantaggioso nella recente rivoluzione dei media. Si è passati dalle profezie anni Novanta sul «virtuale» come mondo parallelo a un tipo di protesi informatica (smart-phone, i-Pad ecc.) che invece di sottrarci alla realtà intensificano la nostra presenza e attività in essa. Alla realtà virtuale è succeduta perciò una realtà aumentata: «invece di invitarci a uscire dal mondo verso altri mondi, i media hanno deciso di entrare loro nel nostro (…) protesi in grado di arricchire la nostra capacità di produrre e scambiare informazioni e di fare comunicazione». (Alfonso Berardinelli, Avvenire, 27 novembre 2010, p. 28, Agorà). ** [tit.] L'era della realtà «aumentata» [testo] […] La realtà aumentata è un po' come il web invisibile di Steven Spielberg: uno strato di informazione digitale accessibile senza dover utilizzare un telefono, un computer o un iPad. Un'ipotesi che, grazie all'annuncio del «Project Glass» di Google, si è fatta più vicina. (Francesco D'Orazio, Corriere della sera, 6 aprile 2012, p. 33, Cronache). ** Non c’è giorno, nelle ultime settimane, in cui sui media non si parli del gioco Pokémon Go [...] e il mondo sembra essersi già diviso in chi lo considera una buffonata e chi l’invenzione del momento che lancerà definitivamente la cosiddetta realtà aumentata (cioè la capacità di raccogliere informazioni aggiuntive -- testuali, audio o video -- puntando uno smartphone su un oggetto, un monumento o un luogo). (Gigio Rancilio, Avvenire, 29 luglio 2016, p. 3, Idee).","Tipo: Calco lessicale / Nome+aggettivo, Formanti: realtà, aumentato"
real-tv,loc nom,Programma televisivo che mostra o ripropone situazioni e immagini di vita vissuta.,"Per gli amanti della real tv ci sono le linee turistiche (la 64 su tutte): è assicurata la visione di come si ruba un portafogli e un cellulare o quella (vietata ai minori) su come si molesta una ragazza. Ci sono anche liti furiose. (Davide Desario, Messaggero, 4 ottobre 2016, p. 35, Cronaca di Roma).","Tipo: Prestito / Inglese, Formanti: real 1 (inglese), tv ENG (inglese)"
recruiting,sost,"Reclutamento, ricerca e addestramento di personale lavorativo.","La società [Google] è in fase di recruiting di collaboratori esperti e dinamici, per ampliare i gruppi di lavoro: sono oltre 20 le posizioni aperte per la sede italiana del gruppo. (Italia Oggi, 11 ottobre 2010, p. 44). ** «Per le attività più operative abbiamo i canali di recruiting tradizionali, l’esercito e le forze di polizia -- spiega Marco Minniti, sottosegretario con delega ai Servizi --. Qui invece cerchiamo studenti per analisi e operazioni di altissimo livello, in particolare sulla cyber sicurezza». Servono, più di tutti, esperti in informatica. Ma anche psicologi, analisti del comportamento, esperti di culture (non solo lingue) lontane. Nessun corso di studi è avvantaggiato rispetto ad un altro. (Elisabetta Andreis, Corriere della sera, 17 novembre 2016, p. 1, Prima pagina).","Tipo: Prestito / Inglese, Formanti: recruiting (inglese)"
recupero e salvataggio,loc nom,Operazione militare di individuazione e recupero di commilitoni caduti in mano al nemico.,"Erano partiti alle 14 dalla base di Linate, dov'è di stanza il Sar (search and rescue), l'unità specializzata nelle operazioni di recupero e salvataggio. (Mario Cavallanti, Stampa, 27 aprile 2005, p. 13, Cronache). ** Per la ricerca dei dispersi la sperimentazione è con la squadra cinofila dell’ANA del Triveneto, mentre il comitato provinciale di Savona della Croce Rossa Italiana metterà a disposizione una stazione mobile per l’attività di recupero e salvataggio. (Massimiliano Salvo, Repubblica, 18 ottobre 2015, Genova, p. IX).","Tipo: Calco lessicale / Nome+congiunzione+nome, Formanti: recupero, salvataggio"
recupero-lampo,loc nom,"Recupero rapidissimo, al di là di ogni possibile previsione.","Fabio Cannavaro si è infortunato durante l'ultimo allenamento svolto con il Real Madrid. Nella partita decisiva per la qualificazione ad Euro 2008, Donadoni dovrà inventarsi la difesa visto che il forfait eventuale di Cannavaro si aggiunge all'addio di nesta e al lungo stop di Materazzi. Si spera in un recupero lampo. (Avvenire, 25 agosto 2007, p. 29, Oggi Sport).","Tipo: Composizione / Nome+nome, Formanti: recupero, lampo"
red-carpet,loc nom,Tappeto rosso; che si addice a chi calca un tappeto rosso.,"Come scrive Susy Menkes dell'Herald Tribune, pare finalmente finita l'epoca del «fresh, flash, frock' n' roll», cioè quella della nudità rutilante e dello straccio giovanile. Di conseguenza, dovrebbe essere per ora accantonato l'abbigliamento «red carpet», da star da tappeto rosso, tanto che anche per la vicina serata degli Oscar si prevedono abiti sobri, monacali, addirittura punitivi, (Natalia Aspesi, Repubblica, 22 febbraio 2002, p. 31, Cronaca). ** Luca Zaia c’è, figurarsi se si lasciava sfuggire il primo «red carpet» da governatore del Veneto, e ovviamente ha attaccato Roma ladrona: «Non è che a Roma si può dar tutto!» -- ha dichiarato al «Corriere del Veneto» -- vede le Olimpiadi e le vuole, vede la Mostra del Cinema e la vuole pure lei. Basta! (Alberto Crespi, Unità, 2 settembre 2010, p. 35, Culture).","Tipo: Prestito / Inglese, Formanti: red (inglese), carpet (inglese)"
reddito di cittadinanza,loc nom,Contributo economico erogato dalle amministrazioni locali alle famiglie dei cittadini meno abbienti.,"Su un campione di 1500 domande, tutte localizzate in un’area dell’Alto Casertano che gravita intorno a Teano, i militari della Guardia di Finanza della tenenza di Sessa Aurunca hanno portato alla luce 417 false dichiarazioni presentate ai Comuni per ottenere il cosiddetto «reddito di cittadinanza», una specie di sussidio di 350 euro al mese per tre anni di cui hanno diritto le famiglie con meno di cinquemila euro di reddito. (Antonio Pastore, Mattino, 30 novembre 2007, p. 42, Napoli). ** «A Venezia, su proposta di Rifondazione, il Consiglio comunale ha discusso e approvato un analogo ordine del giorno. A Portogruaro -- ha detto [Andrea] Buffon -- la proposta non è arrivata nemmeno alla discussione del Consiglio comunale. Al consigliere [Gastone] Mascarin, che si schernisce dietro alla fase di rito per cui le priorità sono altre, ricordiamo che il nostro partito è stato impegnato nei mesi scorsi nel sostegno, tramite petizione popolare, a importanti progetti di legge regionali sul tema del lavoro presentati in consiglio regionale inerenti la richiesta di blocco dei licenziamenti, l’istituzione del reddito di cittadinanza e l’abolizione dei finanziamenti pubblici alle aziende che delocalizzano». (T. Inf., Gazzettino, 8 ottobre 2012, p. XIV, Portogruaro). ** «Ho letto che 5Stelle immagina una gestione collettiva nei consigli di amministrazione tra imprese e lavoratori e parla di reddito di cittadinanza. Roba da sol dell’avvenire. In attesa che sorga bisogna difendere i lavoratori e questo lo fa il sindacato» [Susanna Camusso intervistata da Carlo Fusi]. (Messaggero, 3 marzo 2013, p. 6, Primo Piano). ** [tit.] Bari, al via reddito di cittadinanza per 500 famiglie in gravi difficoltà [testo] È soddisfatto e orgoglioso il sindaco di Bari, Michele Emiliano, perché sul finire del suo secondo mandato ha introdotto con voto unanime il reddito di cittadinanza per le famiglie che si trovano in situazione di povertà. (Avvenire, 5 aprile 2014, p. 11, Attualità). ** Secondo i 5 Stelle, «il governo non propone nulla di nuovo rispetto all’elemosina che era stata proposta dal governo Renzi. Serve il reddito di cittadinanza per azzerare la povertà e rilanciare i consumi». (Enrico Marro, Corriere della sera, 4 gennaio 2017, p. 30, Economia).","Tipo: Polirematica / Nome+preposizione+nome, Formanti: reddito, cittadinanza"
reddito minimo di inserimento,loc nom,Contributo economico erogato dal governo o dalle amministrazioni locali alle famiglie che vivono con un reddito inferiore alla soglia di povertà.,"Per il nostro Paese vi è stata però una breve parentesi introdotta durante il secondo governo Amato con la legge 328 del 2000 voluta dall'allora ministro alla Solidarietà sociale, Livia Turco: il reddito minimo di inserimento fu sperimentato in un centinaio di Comuni. Poi con la Finanziaria del 2003, varata dal governo Berlusconi (che si era insediato nel 2001), la sperimentazione finì. (Francesca Basso, Corriere della sera, 7 gennaio 2012, p. 11, Primo Piano). ** Serve un segnale del governo a settembre per avviare in Italia il reddito minimo di inserimento almeno per le famiglie in condizioni di povertà assoluta. Francesco Marsico, vicedirettore della Caritas italiana, è preoccupato dalle previsioni sull’aumento della disoccupazione entro fine anno. (Paolo Lambruschi, Avvenire, 17 agosto 2013, p. 8, Primo piano).","Tipo: Polirematica / Nome+aggettivo+preposizione+nome, Formanti: reddito, minimo, inserimento"
redditualità,sost,Capacità di produrre reddito.,"Il mantenimento di questo immenso patrimonio e dei diritti degli agricoltori è sollecitato da tempo dal consigliere regionale Roberto Boniperti (Pdl), intervenuto all'incontro dell'altra sera: «La necessità nasce dalla realizzazione del nuovo ospedale di Novara, ma è doveroso mantenere la redditualità dei conduttori dei fondi». (Gianfranco Quaglia, Stampa, 23 febbraio 2011, Novara, p. 57).","Tipo: Suffissazione / Deaggettivale, Formanti: reddituale, -ità"
redistributivo,agg,Finalizzato a distribuire di nuovo o in modo diverso.,"Diventa un giallo in serata il rapporto diffuso dall’Ue sull’Imu. L’unica cosa certa è che la tassazione sulla casa in Italia dovrà cambiare ancora: perché l’imposta introdotta col decreto salva-Italia deve avere una maggiore progressività, […] La proposta avanzata da Bruxelles è quella di una modifica, «per renderla più equa e per conferirle un effetto redistributivo», sosteneva il rapporto. (Diego Motta, Avvenire, 9 gennaio 2013, p. 7, Primo piano).","Tipo: Prefissazione, Formanti: re-, distributivo"
rehab,sost,"Riabilitazione, rieducazione; con particolare riferimento alla disintossicazione da alcol o sostanze stupefacenti, sulla base di un programma di cure mediche e integrazione attiva in una comunità.","Qualche editorialista americano ha voluto leggere le vicende di Amy Winehouse come un'analogia della situazione discografica attuale: in un mare di guai, piena di problemi per mille cause fuorché per la musica. […] Ma lei, superfavorita, non era a Los Angeles perché il visto le è stato concesso troppo tardi. Pare che la brutta storia di droga che l'ha portata in «rehab» (titolo anche del suo successo più celebre, per la gioia dei titolisti del mondo intero) sia stata determinante in questo ritardo. (Alessio Brunialti, Provincia, 11 febbraio 2008, p. 43, Spettacoli).","Tipo: Prestito / Inglese, Formanti: rehab (inglese)"
reinternalizzazione,sost,"Il riportare all’interno di una struttura, di un’azienda.","«È evidente -- afferma il sindacato in una nota -- che ai padroni, e ai loro solerti uomini di fiducia, non rimane che agitare gli spettri eversivi ogni qual volta i lavoratori alzano la testa e non accettano tagli, licenziamenti, atti arbitrari e una condizione di sfruttamento e di alienazione sempre più intollerabile. Non sarà criminalizzando il conflitto o travisandolo che ridurranno i lavoratori al silenzio, lavoratori che chiedono solo salvaguardia occupazionale e si oppongono a licenziamenti e false reinternalizzazioni di servizi. Quindi, rimandiamo al mittente ogni criminalizzazione e strumentalizzazione». (Unità, 7 agosto 2010, Firenze, p. IX). ** il «taglio» che vorrebbe [Maurizio] Basile al 20% di corse «in perdita», o non funzionali. Anche su questo c'è un problema: il numero di corse dipende dai contratti di servizio, che però vanno discussi dall'Atac con le amministrazioni (sia Comune che Regione). Al tavolo, c'erano altri argomenti di discussione: la ripatrimonializzazione aziendale, che deve passare attraverso un'assemblea dei soci straordinaria (l'indebitamento di Atac ha superato i due terzi del capitale); la reinternalizzazione di alcuni settori strategici, come le manutenzioni; il recupero di produttività ed efficienza. (Alessandro Capponi e Ernesto Menicucci, Corriere della sera, 23 febbraio 2011, p. 5, Primo Piano). ** occorrerà fare bene i conti con le deliberazioni 3 e 4 del 2012 delle sezioni unite della Corte dei conti, che fornisce una interpretazione restrittiva alla possibilità dell'ingresso in Comune dei dipendenti delle società partecipate e quindi rende di fatto estremamente problematica (per non dire impossibile) la «reinternalizzazione» dei servizi dalle società partecipate o esterne al Comune. (Umberto De Gregorio, Repubblica, 23 febbraio 2012, Napoli, p. VIII).","Tipo: Prefissazione, Formanti: re-, internalizzazione"
reislamizzare,verb,Riportare a una dimensione religiosa islamica di tipo teocratico.,"[tit.] Le primavere che hanno reislamizzato i paesi arabi / Contro la cultura occidentale è nata una violenta reazione (Giornale, 15 febbraio 2015, p. 1, Prima pagina).","Tipo: Prefissazione, Formanti: re-, islamizzare"
reislamizzazione,sost,Ritorno a una dimensione religiosa islamica.,"Nati come movimento progressista a cavallo di fine '800, i primi salafiti si richiamavano a Maometto per superare e vincere i residui della scolastica medievale e per avviare riforme spesso filo-occidentali tra Egitto e India. Nel Ventesimo secolo, il loro insegnamento ha ben presto perso terreno e diffusione davanti ai processi di re-islamizzazione. (Roberto Tottoli, Corriere della sera, 14 settembre 2012, p. 9, Primo Piano). ** è opportuno guardare alla deriva autoritaria che i partiti islamisti stanno subendo ovunque essi abbiano preso il potere, a cominciare da Paesi che avevano conosciuto forme di transizione post-autoritaria improntate all’assenza di violenza, al carattere pacifico delle trasformazioni e al provvisorio accantonamento delle istanze più divisive rispetto al progetto di re­islamizzazione della società. (Vittorio E. Parsi, Avvenire, 30 giugno 2013, p. 2, Seconda pagina). ** negli ultimi decenni, cinema, televisione e internet si sono diffusi anche a livello capillare, popolare, e hanno incominciato a fare presa sui giovani e soprattutto sulle giovani donne. Questa influenza è stata sentita come un pericolo gravissimo, un veleno capace di scardinare la società islamica. Da qui è nata, anche a livello intellettuale una fortissima reazione culturale antioccidentale, antieuropea. In molti paesi e stata imposta una vera e propria reislamizzazione. La cosiddetta «primavera araba», interpretata dagli occidentali come una domanda di democrazia, è stata, in realtà, una primavera islamica. (Francesco Alberoni, Giornale, 15 febbraio 2015, p. 1, Prima pagina).","Tipo: Prefissazione, Formanti: re-, islamizzazione"
remote banking,loc nom,"Telebanca, servizio di banca remota che consente di ottenere informazioni e compiere operazioni su un conto corrente bancario per via telematica,  senza doversi recare allo sportello bancario.","Senza possibilità di utilizzare in compensazione il credito Iva superiore a 10.000 euro attraverso i servizi di home banking e remote banking. (Massimo Fracaro e Stefano Poggi Longostrevi, Corriere della sera, 29 dicembre 2010, p. 4, Primo Piano).","Tipo: Prestito / Inglese, Formanti: remote (inglese), banking (inglese)"
remote sensing,loc nom,"Monitoraggio, sorveglianza a distanza.","Per l'archeologo, come per il contadino, la terra è e rimane bassa. Ruspa, pala, cazzuola e ginocchia nella polvere per riportare alla luce i resti del passato, un frammento di storia che dia senso al presente. Ma il tempo che precede e segue l'atto fondativo dello scavo stratigrafico sta diventando sempre più lo spazio della scienza e della tecnologia. È la rivoluzione del remote sensing, la diagnostica non invasiva. La possibilità di stanare arcaiche forme di vita senza dover praticare solchi nel terreno arriva dal cielo. Attraverso lo sguardo dei satelliti. Ma anche tramite l'occhio ravvicinato del Georadar con cui i geologi, come rabdomanti, scandagliano la terra. (Carlo Alberto Bucci, Repubblica, 29 aprile 2012, p. 34).","Tipo: Prestito / Inglese, Formanti: remote (inglese), sensing (inglese)"
report,sost,"Rapporto, resoconto, relazione.","L’Italia entrerà in recessione già nel terzo trimestre del 2011 (quello appena terminato), e continuerà ad inanellare dati deprimenti per i successivi quattro trimestri. Chi è che fa il «gufo» proprio adesso che i mercati rimbalzano e a Piazza Affari si riprende fiato? Quegli analisti «cattivi» di Jp Morgan che nei giorni scorsi hanno pubblicato un report tutt’altro che rassicurante sulle stime di crescita del Pil dei paesi di Eurolandia. (Camilla Conti, Tempo, 28 settembre 2011, p. 3, Primo Piano). ** L’impegno preso [da Angelino Alfano] con [Matteo] Renzi è «rispettare il calendario che ci siamo dati. E io ci sto, perché non sono un conservatore». La sfida è «impegnarsi ad agganciare e consolidare la ripresa», dopo che il gabinetto Letta «ha consegnato un cambio di segno» nei report macroeconomici. (Francesco Verderami, Corriere della sera, 27 febbraio 2014, p. 13, Primo Piano).","Tipo: Prestito / Inglese, Formanti: report (inglese)"
resettaggio,sost,"Azzeramento, ritorno allo stato iniziale, reimpostazione.","Ieri falso allarme all'Unicredit Allarme alla filiale di Breo della Unicredit Banca, «gazzella» dei carabinieri a bloccare l'eventuale fuga di malviventi e polizia municipale in appoggio. Questa la scena che si è presentata ai passanti, ieri, in corso Statuto, intorno alle 10. Si trattava, però, di un falso allarme, suonato per un difetto tecnico nel resettaggio di alcuni codici. (Stampa, 18 luglio 2007, Cuneo, p. 57).","Tipo: Suffissazione / Deverbale, Formanti: resettare, -aggio"
resettare,verb,"Azzerare, riportare allo stato iniziale, reimpostare.","Ho come l’impressione che ai giorni nostri si sia un po’ esaurita questa voglia di aggiustare le cose, ovvero di confrontarsi, parlare, scavarsi dentro, mettersi in discussione. Molto più facile chiudere storie d’amore o amicizie. Più semplice, spesso, arrendersi e resettare. (Marco Voleri, Avvenire, 10 marzo 2016, p. 17).","Tipo: Adattamento, Formanti: reset (to) (inglese), -are 1 [Suffisso verbale]"
reshoring,sost,Il riportare personale o servizi precedentemente esternalizzati o delocalizzati nel luogo nel quale si trovavano originariamente.,"Dalle case italiane la produzione è stata delocalizzata in paesi a basso costo della manodopera, come Cina, Romania, India. Ma, come racconta in Gomorra Roberto Saviano, dietro i capi griffati delle celebrity internazionali spesso si nasconde molto lavoro nero «made in Italy». La moda del re-shoring, riportare in Italia, potrebbe bonificare tutta la filiera produttiva. (Paola Jadeluca, Repubblica, 13 novembre 2017, p. 44).","Tipo: Prestito / Inglese, Formanti: re- ENG (inglese), shore (to) (inglese), -ing (inglese)"
residence-alveare,loc nom,Edificio di edilizia abitativa popolare costituito da numerosi miniappartamenti.,"Poi c’è il residence-alveare di Rivarolo, palazzone grigio, cubo di loft tutti uguali da cui si affacciano spaurite ragazze dell’Est. (Federica Fantozzi, Unità, 5 novembre 2010, p. 8, Primo Piano).","Tipo: Composizione / Nome+nome, Formanti: residence (inglese), alveare"
retail,sost,"Commercializzazione, vendita al dettaglio, ai clienti privati; che si rivolge alla clientela privata.","Mentre ieri Bloomberg divulgava i risultati della sua analisi, sui mercati si assisteva a una richiesta boom e rendimenti in rialzo per i Bot a un anno messi in asta dal Tesoro. L’operazione per 5,5 miliardi di euro ha visto una richiesta più che doppia, pari a 11,5 miliardi. Il rendimento medio ponderato dei titoli con scadenza 15 novembre 2011, è salito di 0,337 punti all’1,778%. «Di certo i tassi più alti hanno stimolato gli acquisti retail, cresciuti almeno di un 10-15% direi, se non del 20%», commenta un operatore. (Camilla Conti, Tempo, 11 novembre 2010, p. 1, Prima pagina). ** Discutendo di tutto ciò su Milano si genera un flusso di informazioni vitali che va a comporre il nuovo software dei rapporti tra economia reale e sistema bancario. Basta del resto vedere come la competizione tra i grandi del credito si sia spostata dal retail alla capacità di monitorare i distretti, di compattare le filiere, di fare supplenza di politica industriale. (Dario Di Vico, Corriere della sera, 13 maggio 2011, p. 55, Idee & opinioni). ** Si stima che un terzo dei 7-800 milioni di obbligazioni subordinate delle due popolari siano in mano agli investitori «retail», cioè i piccoli, per i quali si aprirebbe il paracadute pubblico. (Mario Sensini, Corriere della sera, 24 giugno 2017, p. 2, Primo piano).","Tipo: Prestito / Inglese, Formanti: retail (inglese)"
rete sociale,loc nom,"Gruppo di utenti della rete telematica che si riconoscono nella condivisione di interessi comuni, entrano o si mantengono in contatto attraverso un sito web, lo scambio di messaggi di posta elettronica e la frequentazione di chat.","Continuo a non comprendere, l’esercizio che molti cattolici praticano sui mass media, in politica, nelle reti sociali, di contrapporre le persone gay alla tenuta sociale e morale del paese. (Aurelio Mancuso, Europa, 20 agosto 2011, p. 1, Prima pagina). ** La notizia ha immediatamente innescato un'ondata di reazioni sui media e nelle reti sociali argentine, tutte improntate alla condanna dell'ex generale «genocida» e ai ricordi degli anni di piombo nel Paese. (Martino Rigacci, Sicilia, 18 maggio 2013, p. 20, Noi Oggi).","Tipo: Calco lessicale / Nome+aggettivo, Formanti: rete, sociale"
retroscenismo,sost,"Tentativo di scoprire e interpretare retroscena, spesso improbabili o inesistenti.","[Sergio D'Angelo] Comincia dalla fine. Dall'interminabile camera di consiglio: «Adesso molti professori di retroscenismo sostengono che se è durata tanto, vuol dire che i magistrati hanno litigato. Dunque, sottintendono, [Silvio] Berlusconi è mezzo colpevole». (Stefano Zurlo, Giornale, 12 marzo 2015, p. 5, Il Fatto).","Tipo: Suffissazione / Denominale, Formanti: retroscena, -ismo"
retroscenista,sost,Chi o che tenta di scoprire e interpretare retroscena e manovre poco chiare.,"Ad un governo Frattini, meno improbabile del governo Alfano sul quale si è esercitata ieri la fantasia retroscenista di un cronista di «Repubblica», non potrebbero fare a meno di partecipare né gli uomini di [Gianfranco] Fini né quelli di [Pier Ferdinando] Casini, dopo che hanno reclamato più o meno chiaramente un cambio della guardia a Palazzo Chigi «senza ribaltoni», come il presidente della Camera ha cercato ultimamente di assicurare. (Francesco Damato, Tempo, 8 dicembre 2010, p. 1, Prima pagina). ** Il mestiere di retroscenista è stato deprivato della sua sostanza gossipara: non c’è più nulla da scoprire, in senso figurato e in senso reale e Vallettopoli finirà per essere rubricata come la versione senza freni inibitori di Tangentopoli: alla mazzetta è succeduta la mezzana, al lotto il letto. Insomma, la rinascita impone rigore, sobrietà e un infuso quaresimale. (Aldo Grasso, Corriere della sera, 29 gennaio 2012, p. 1, Prima pagina). ** «Nessun braccio di ferro», ha spiegato Giorgio Napolitano al termine della maratona prendendo un po' in giro i «retroscenisti a tinte forti». (Fabrizio Finzi, Sicilia, 22 febbraio 2014, p. 5, La Politica). ** Non è certo uomo incline alle segrete confessioni, Denis Verdini. Così come non è esattamente una fonte preferenziale per i «retroscenisti», i giornalisti incaricati di sbirciare dietro le quinte dell'ufficialità. (Fabrizio de Feo, Giornale, 8 febbraio 2015, p. 3, Il Fatto).","Tipo: Suffissazione / Denominale, Formanti: retroscena, -ista"
retrovirale,agg,Relativo a un retrovirus.,"Le proposte dei giocatori servirebbero poi ai biochimici per perfezionare le loro teorie. Sembra che il procedimento abbia già dato buoni frutti, in particolare per definire la forma di una delle proteine retrovirali alla base dell'Aids. (Franca D'Agostini, Corriere della sera, 1 ottobre 2011, p. 59, Salute).","Tipo: Suffissazione / Denominale, Formanti: retrovirus (persiano), -(i)ale"
revamping,sost,"Il ricondizionare, il rimettere a nuovo; anche in senso figurato.","lo studio realizzato dai tecnici dell’assessorato e da esterni dice che la presenza o meno dell’impianto di Macomer-Tossilo dal punto di vista dei costi e dei benefici è indifferente. La delibera della giunta regionale tuttavia lo mantiene in piedi. Ma andrà sottoposto al cosiddetto revamping, termine di moda con il quale si definisce l’ammodernamento degli impianti industriali. (Antonello Sechi, Nuova Sardegna, 19 aprile 2008, p. 15, Sardegna). ** il revamping di Mario Tronti ed Alberto Asor Rosa tornati ad essere gli intellettuali di punta del Pd segnala comunque il rafforzamento di una tendenza antimercatista anche dentro il principale partito del centrosinistra. Del resto i liberisti al potere, hard o soft che sia, dovevano in qualche modo attendersi il risorgere di una contestazione, se non altro perché gli effetti positivi delle scelte rigoriste da loro propugnate stentano a vedersi. (Dario Di Vico, Corriere della sera, 26 luglio 2012, p. 9, Primo Piano). ** In un tale terreno di coltura, fondato sull’innovazione aperta nelle filiere che operano per le politiche pubbliche e sul modello europeo di partenariato pubblico-privato, troverebbe certamente vigore un’azione di revamping delle infrastrutture industriali quale base per il rilancio della Macroarea Sud d’Italia come location naturale di eccellenza per la produzione manifatturiera e la logistica industriale europea e globale, unica possibilità per puntare credibilmente, dal risicato odierno 9 per cento a quel target del 20 per cento di produzione industriale sul Pil ambiziosamente fissato per il 2020 dall’Industrial Compact recentemente approvato dalla Commissione [Europea]. (Federico Lasco, Repubblica, 18 febbraio 2014, Napoli, p. X).","Tipo: Prestito / Inglese, Formanti: revamping (inglese)"
Rfid,sost,"Acronimo dell'ingl. Radio Frequency Identification, Identificazione mediante radiofrequenza.","Il sistema, come scrive il «Wall Street Journal», avviene grazie a una carta fedeltà che dopo essere stata strisciata in una colonnina rileva, in pochi secondi, la prenotazione e assegna il posto in base alle preferenze personali. Se occorre imbarcare un bagaglio, fornisce l'etichetta che è una sorta di «Telepass» dotata di una radiofrequenza (Rfid) con i dati del passeggero. Il quale, da solo, si reca al nastro di consegna bagagli che in automatico pesa la valigia tramite un laser e ne misura l'altezza. Se tutto è in regola con le normative, il bagaglio viene caricato sul volo del proprietario con notevole risparmio di tempo. (A[lessio] Rib[audo], Corriere della sera, 3 gennaio 2012, p. 22, Cronache). ** Un frigorifero altamente tecnologico è in condizione di vedere cosa custodisce al suo interno, leggendo le etichette RFID (capaci di rispondere a specifiche sollecitazioni e ad emettere un segnale in radiofrequenza) e riconoscendo prodotti, quantità e scadenze. (Umberto Rapetto, Messaggero, 8 marzo 2017, p. 3, Primo Piano).","Tipo: Prestito / Inglese, Formanti: radio, frequency (inglese), identification (inglese)"
ribaltonismo,sost,Tendenza a assecondare i ribaltamenti radicali degli equilibri politici prodotti dalle consultazioni elettorali.,"[Gianfranco] Fini e i finiani […] discettano delle sorti del Paese sorseggiando lo champagne gentilmente offerto dai mecenati del ribaltonismo, (Mario Sechi, Tempo, 5 settembre 2010, p. 1, Prima pagina).","Tipo: Suffissazione / Denominale, Formanti: ribaltone, -ismo"
ribaltonista,sost,Chi o che contribuisce a provocare un radicale ribaltamento degli equilibri politici risultanti da una consultazione elettorale.,"le veementi proteste del Carroccio in Aula al Senato aumentano le distanze tra Pdl e Lega. Proprio nel giorno che segna l’anniversario della sconfitta dei ribaltonisti guidati da [Gianfranco] Fini visto che un anno fa il governo Berlusconi ottenne la fiducia per appena tre voti. (Fabrizio dell'Orefice, Tempo, 15 dicembre 2011, p. 4, Primo Piano). ** [tit.] [Roberto] Formigoni: Lega ribaltonista scelga che fare entro stasera [testo] Il Governatore dà l'ultimatum alla Lega, che «ha mostrato la sua anima inaffidabile e ribaltonista». «Se entro domani (oggi, ndr) non cambiano la loro posizione, mi assumo il compito istituzionale, che mi compete, di limitare al minimo la campagna elettorale e andare al voto al più presto». (Elisabetta Soglio, Corriere della sera, 15 ottobre 2012, p. 3, Primo Piano).","Tipo: Suffissazione / Denominale, Formanti: ribaltone, -ista"
Ricattopoli,sost,(Iron.) Scandalo suscitato dai ricatti compiuti ai danni di personaggi molto noti.,"Mentre infuria sui giornali e in televisione l’inchiesta «Ricattopoli» che coinvolge come vittime e speriamo mai come colpevoli molte persone che frequentano o speravano di frequentare la tv, è singolare che Carlo Conti su Rai Uno proponga di nuovo «Raccomandati», programma televisivo in onda il venerdì assai gradevole peraltro e divertente. (Maurizio Costanzo, Riformista, 3 aprile 2007, p. 6).","Tipo: Confissazione / Suffissoide, Formanti: ricatto, -poli 2 [Scandalo]"
ricerca e salvataggio,loc nom,Operazione militare di individuazione e recupero di commilitoni o civili caduti in mano nemica.,"[Roberto] Maroni stavolta ha voluto segnalare il caso alla commissaria europea Cecilia Malmström, chiedendo di «far rispettare la competenza e il dovere di intervento nelle rispettive zone Sar (Search And Rescue, ndr) da parte di tutti i Paesi membri, assicurando il corretto svolgimento delle operazioni di ricerca e salvataggio in mare». (Felice Cavallaro, Corriere della sera, 30 maggio 2011, p. 23). ** sebbene il mandato della missione sia quello di operare il controllo delle frontiere, in caso di necessità, Frontex partecipa a interventi di ricerca e salvataggio. (Sicilia, 7 marzo 2015, p. 2, Il Fatto).","Tipo: Calco lessicale / Nome+congiunzione+nome, Formanti: ricerca, salvataggio"
Ricercopoli,sost,"Scandalo relativo al mondo della ricerca e della scienza, suscitato dalla divulgazione di notizie e anticipazioni di scoperte scientifiche di grande utilità sociale, che successivamente si rivelano infondate.","[tit.] Ricercopoli, sono tante le inchieste in cantiere [testo] Le inchieste sulla «Ricercopoli» perugina sono ancora in pieno svolgimento. (Corriere dell'Umbria, 13 marzo 2009, p. 4).","Tipo: Confissazione / Suffissoide, Formanti: ricerca, -poli 2 [Scandalo]"
ricicleria,sost,Deposito di rifuti da riciclare.,"la municipalizzata di Palazzo Marino si occupa anche dei cosiddetti «rifiuti ingombranti». Come vecchi mobili, materassi o valigie sfondate: nel 2015 ne ha raccolto 18.322 tonnellate, 20.774 l’anno precedente. Tutti rifiuti che non possono essere convogliati nei cassonetti condominiali, ma devono essere portati in ricicleria (dove Amsa si occupa dello smaltimento e del riciclo) oppure affidati agli operatori dell’azienda, fissando un appuntamento al telefono. (Alessandra Corica, Repubblica, 24 marzo 2016, Milano, p. XI).","Tipo: Suffissazione / Deverbale, Formanti: riciclare, -eria 2 [Suffisso che forma sostantivi di valore collettivo.]"
riconteggio,sost,Conteggio che viene ripetuto dopo un calcolo precedente.,"La terza vita del Cavaliere finisce nella drammatica notte del 10 aprile 2006: la visita a palazzo Grazioli del ministro dell’Interno [Beppe] Pisanu, i riconteggi, le accuse di brogli ([Silvio] Berlusconi ha parlato di brogli dopo entrambe le sconfitte), la calda estate di Villa Certosa. Eppure l’uomo si conferma irriducibile. (Aldo Cazzullo, Corriere della sera, 15 dicembre 2010, p. 6, Primo Piano). ** Immediata la replica di [Henrique] Capriles. Che, messi da parte i toni concilianti della precedente tornata, ha definito il risultato «illegittimo» e ha denunciato oltre 3.200 brogli. «Abbiamo le prove», ha tuonato. Per questo, [Nicolás] Maduro «è un presidente nel frattempo». Cioè «fintanto che non verranno riconteggiate le schede», ha aggiunto. Il «riconteggio» è stato il leit motiv dell’opposizione ieri. (Lucia Capuzzi, Avvenire, 16 aprile 2013, p. 4, Primo piano).","Tipo: Prefissazione, Formanti: ri-, conteggio"
Rid,sost,"Acronimo di Rapporto interbancario diretto, operazione bancaria tra istituti di credito diversi disposta dal cliente.","È nel secondo compleanno di Area C, il ticket antitraffico baluardo della strategia di mobilità sostenibile cavalcata dalla giunta Pisapia scattato il 16 gennaio 2012, che si è tirata una riga sulla contabilità economica del pedaggio. Più soldi incassati nel 2013: 29 milioni. Una crescita che a Palazzo Marino si spiegano in tre modi. Il primo: l'aumento del pagamento (con il recupero di crediti passati) tramite il rid bancario, canale che ha portatoa incassare 7,8 milioni, oltre un terzo dei quali dovuti anche a ingressi passati mai sanati. (Ilaria Carra, Repubblica, 17 gennaio 2014, Milano, p. II).","Tipo: Acronimo, Formanti: rapporto, interbancario, diretto"
Rifiutopoli,sost,Scandalo connesso alle modalità di assegnazione del servizio di raccolta dei rifiuti solidi urbani.,"[tit.] Rifiutopoli campana / Quindici in manette / L’accusa: falsi controlli su impianti di combustibile da scarti / Nei guai professori universitari, tecnici e funzionari pubblici (Avvenire, 4 giugno 2009, p. 6). ** Fabrizio Di Stefano è felice, ma ha l'amaro in bocca. Cerca su giornali e tv notizia della fine di un incubo durato 6 lunghi anni, ma non trova nulla. Solo qualche testata locale ne parla, silenzio dai grandi quotidiani, dai tg nazionali e dai talk show che avevano dato grande risalto agli avvisi di garanzia per la Rifiutopoli abruzzese. (Anna Maria Greco, Giornale, 27 novembre 2015, p. 8, Interno).","Tipo: Confissazione / Suffissoide, Formanti: rifiuto, -poli 2 [Scandalo]"
rimatrimonio,sost,"Nuovo matrimonio; nuova fase di un legame coniugale, successiva al superamento di una crisi.","«Come i sostenitori del matrimonio omosessuale, i poligami e i loro apologeti accusano gli oppositori di essere ipocriti inclini alla “poligamia consecutiva” del divorzio e del rimatrimonio», scrive Stanley Kurtz sul Weekly Standard. (Giulio Meotti, Foglio, 8 giugno 2006, p. 2).","Tipo: Prefissazione, Formanti: ri-, matrimonio"
rimpatrio assistito,loc nom,Accompagnamento sotto scorta nello stato di provenienza.,"Se a Soma Makan venisse recapitato un diniego, proverebbe a fare ricorso ma, se anche quella carta non funzionasse, si troverebbe davanti a due alternative ugualmente terribili: rimpatrio assistito o vita da clandestino. (Laura Galassi, Adige, 3 gennaio 2012, p. 23, Trento). ** Per «allentare» la pressione sui territori, l’Ue spinge anche sui rimpatri. Ogni rimpatrio assistito costa alle casse italiane circa 4mila euro, fra biglietto aereo e somma elargita al capofamiglia e ai suoi familiari per il percorso di integrazione nel Paese d’origine. (Daniela Fassini, Avvenire, 7 marzo 2017, p. 11, Attualità).","Tipo: Calco lessicale / Internazionalismo / Nome+participio, Formanti: rimpatrio, assistito"
rinazionalizzare,verb,Far tornare in mano pubblica; riportare sotto l'influenza delle scelte politiche e economiche nazionali.,"nel quadro europeo, alcuni studiosi e alcuni Stati membri, hanno già provato a dimostrare la scarsa utilità della politica regionale europea in quanto politica eminentemente redistributiva, e manifestato la opportunità di rinazionalizzare le politiche. (Gianni Pittella, Repubblica, 1 febbraio 2007, Bari, p. X). ** [A Jeremy Corbyn] piacerebbe ristabilire la clausola dello statuto che vincola i laburisti al socialismo. «Magari con qualche correzione. Di sicuro dobbiamo riscoprire il valore della proprietà pubblica nei settori chiave dell’economia». Propone di rinazionalizzare le poste, le ferrovie e le società che producono e distribuiscono energia. (Fabio Cavalera, Corriere della sera, 13 settembre 2015, p. 3, Primo piano). ** occorre attribuire all’Europa pochi compiti essenziali (solo quelli che gli Stati nazionali non possono più svolgere) mentre bisogna ri-nazionalizzare prerogative e poteri indebitamente trasferiti all’Unione nei decenni trascorsi. Sperando anche, naturalmente, che classe politica e opinione pubblica tedesche siano disposte in futuro a fare, sul governo dell’eurozona, qualche concessione ai partner. (Angelo Panebianco, Corriere della sera, 15 maggio 2017, p. 1, Prima pagina).","Tipo: Prefissazione, Formanti: ri-, nazionalizzare"
rinazionalizzazione,sost,"Processo di ritorno a una concezione nazionalistica, con particolare riferimento alle politiche degli Stati membri dell'Unione europea; il far tornare in mano pubblica, il riportare sotto l'influenza delle scelte politiche e economiche nazionali.","La politica energetica dell’Europa, affidata al documento finale, si presenta con un forte carico di ambiguità. L’auspicato «coordinamento», come detto dalla cancelliera tedesca Angela Merkel, fa il paio con il principio della «rinazionalizzazione» della «strategia di Lisbona» basata sul volontarismo degli Stati. (Sergio Sergi, Unità, 25 marzo 2006, p. 6, Oggi). ** è innegabile che negli ultimi tempi e soprattutto in margine alla crisi economica mondiale ci sia stato un processo di rinazionalizzazione dell’Europa in cui piuttosto che una voce unitaria si sono sentite quelle dei vari Paesi e nazionali, pur con elementi di coordinamento, sono state le soluzioni adottate dai vari membri dell’Unione ai problemi aperti dalla crisi. (Giuseppe Mammarella, Messaggero, 13 maggio 2009, p. 1, Prima pagina). ** Scrive Movimento europeo: «E' una vittoria della rinazionalizzazione dell'Europa, voluta dal governo britannico… Chiediamo al parlamento europeo di non approvare le prospettive finanziarie pluriennali fino a che non sarà trovato un accordo all'altezza delle necessità dell'Unione». (Alessandra Ricciardi, Italia Oggi, 15 febbraio 2013, p. 6). ** Tocca alla Germania, come toccò nel primo dopoguerra agli Stati Uniti, dare prova di lungimiranza nel perseguimento dei propri stessi interessi lanciando una iniziativa politica di ampio respiro che rovesci l’attuale tendenza alla ri-nazionalizzazione dell’Europa, frutto avvelenato della crisi dei debiti sovrani, e apra la strada a una più stretta integrazione del Vecchio Continente. L’alternativa all’uscita dall’euro è solo questa. L’attuale vivacchiare gonfio di risentimenti e incomprensioni non è un’opzione per il lungo periodo. (Gianni Toniolo, Sole 24 Ore, 22 gennaio 2015, p. 1, Prima pagina). ** viviamo in un’epoca dove soffiano impetuosi venti di protezionismo, anti-globalizzazione, ri-nazionalizzazione degli orizzonti politici. Da Brexit a Donald Trump, piacciono quei leader e quei movimenti che propongono di alzare il ponte levatoio, di isolarsi. E non è solo una moda politica, è un trend visibile nei dati dell’economia: il commercio internazionale rallenta, non è più dinamico come una volta, sembra che la globalizzazione sia entrata in una fase di stanchezza. (Federico Rampini, Repubblica, 25 settembre 2016, p. 44, Domenicale).","Tipo: Prefissazione, Formanti: ri-, nazionalizzazione"
riorientamento,sost,"Cambio di orientamento, determinazione di un nuovo indirizzo.","l'ingresso del Pd nel Pse rende più forte l'Italia nel contesto europeo soprattutto nel momento in cui il governo Renzi intende portare avanti decise iniziative per il riorientamento della politica europea, sulla base del convincimento secondo cui le libertà economiche non sono più importanti delle libertà sociali. (Salvo Andò, Sicilia, 6 marzo 2014, p. 18, Noi Oggi).","Tipo: Prefissazione, Formanti: ri-, orientamento"
riperimetrazione,sost,Ridefinizione del perimetro di un'area.,"Un provvedimento, quello annunciato, parallelo al decreto legge sulla Terra di fuochi e che martedì sarà presentato in consiglio dei ministri. Tra le misure previste anche la definizione dei terreni sporchi rispetto a quelli sani , con l’identificazione delle aree cosiddette food e di quelle no food e una riperimetrazione che dovrebbe essere affidata agli Istituti di ricerca nazionali. (Valeria Chianese, Avvenire, 1 dicembre 2013, p. 9, Oggi Italia).","Tipo: Prefissazione, Formanti: ri-, perimetrazione"
ripubblicizzazione,sost,Il riportare sotto la mano pubblica.,"I cinque anni passati a via Nazionale sono stati eccezionali, perché l’Italia aveva chiesto a [Mario] Draghi di superare la crisi aperta con le tentate scalate del 2005, le furibonde polemiche sulla chiusura alle banche straniere, e sul ruolo stesso in cui Bankitalia per anni aveva fatto esercizio della propria discrezionalità amministrativa, nell’autorizzare banche e imprese a salire nel capitale bancario. La riforma che ne è derivata è ancora incompiuta -- per esempio in materia di «ripubblicizzazione» del capitale di via Nazionale -- ma fatto sta che con Draghi alla guida ogni polemica è cessata. (Oscar Giannino, Messaggero, 25 giugno 2011, p. 1, Prima pagina).","Tipo: Prefissazione, Formanti: ri-, pubblicizzazione"
riregalare,verb,Regalare a qualcun altro un regalo non gradito; riciclare un regalo ricevuto.,"Il corteo ha girato attorno all'uovo di Pasqua, mentre alcuni zampognari suonavano la cornamusa e la gente comune si scambiava regali (ma è un regalo riciclabile che si può continuamente ri-regalare); poi infine sono volati i tappi dello spumante, «buon fine anno!», «buon principio!», tutti si sono baciati, «buona Pasqua... Natale... vacanze... scarpe rotte eppur si deve andar», (Ermanno Cavazzoni, Sole 24 Ore, 8 gennaio 2012, p. 27, Terza pagina).","Tipo: Prefissazione, Formanti: ri-, regalare"
rischio blackout,loc nom,Situazione di grave preoccupazione e pericolo per l'impossibilità di assicurare la regolare fornitura dell'energia elettrica.,"L’Italia […] è passata dal rischio black out all’eccesso di capacità produttiva, destinato a crescere ancora nelle rinnovabili e nel nucleare, settori diversamente protetti. (Massimo Mucchetti, Corriere della sera, 7 novembre 2010, p. 33, Lettere al Corriere).","Tipo: Composizione / Nome+nome, Formanti: rischio, black (inglese), out (inglese)"
rischio frane,loc nom,Situazione di preoccupazione e di pericolo per il possibile verificarsi di frane.,"[tit.] L’allarme lanciato un mese fa «Rischio frane per 161 Comuni» / Il documento della Protezione civile e di Legambiente: nella regione pericolo per centomila persone / Da 17 anni fermo il progetto che avrebbe salvato l’area di Verona (Corriere della sera, 11 novembre 2010, p. 12, Primo Piano).","Tipo: Composizione / Nome+nome, Formanti: rischio, frana"
rischio-Italia,loc nom,Situazione di preoccupazione sociale e politica per un'eventuale mancanza di stabilità economica e finanziaria del mercato italiano.,"In questi giorni, si parla tanto dei costi della politica: certo, molto si potraà fare con la riduzione del numero dei parlamentari o con la scure sulle spese folli delle Regioni, ma ci sono cause altrettanto importanti del «rischio-Italia». (Giancarlo Mazzuca, Quotidiano Nazionale, 11 luglio 2011, p. 17, Cronache). ** se l'Italia paga oggi un tasso di interesse sul suo debito molto più alto rispetto a quello di dieci anni fa, la ragione non è solo il rischio-Italia, ma il rischio sistemico che un'architettura dell'euro incompleta e difettosa ha rivelato in tempi di crisi. (Lucrezia Reichlin, Corriere della sera, 5 agosto 2012, p. 1, Prima pagina). ** Con i titoli del Tesoro protetti dal mantello della Bce, la “speculazione” ha gioco facile nel guardare alla massa dei crediti deteriorati degli istituti credito che zavorrano le loro scelte, per di più in tempi di tassi-zero che minano la redditività. Chi teme un rischio-Italia e intende abbassarlo attacca dunque da questo lato, quello delle banche, e poco gli importa di alzare lo sguardo verso la montagna di derivati in pancia delle banche tedesche. (Guido Gentili, Sole 24 Ore, 5 luglio 2016, p. 1, Prima pagina).","Tipo: Composizione / Nome+nome, Formanti: rischio, Italia"
rischio-paese,loc nom,Rischio di una grave crisi dell'intera economia nazionale; quantificazione della possibilità che uno Stato possa risultare inadempiente alle proprie obbligazioni finanziarie.,"i politici nostrani con tutto alimentano il loro astruso dibattito meno che facendo riferimento al debito pubblico record (a settembre 1.844,8 miliardi, e ogni minuto che passa sono quasi 150 mila euro in più) e al suo costo (giovedì il Tesoro ha messo sul mercato titoli per 7,9 miliardi, ma dovendo aumentare i rendimenti di quasi un punto percentuale). Tantomeno parlano del livello record raggiunto dallo spread tra i nostri Btp e i Bund tedeschi -- spia rossa del rischio-paese -- che ha superato i 178 punti base toccati a giugno in piena crisi greca, raggiungendo quota 190 per poi ripiegare, grazie al buon esito dell’ultima asta, a 160. (Enrico Cisnetto, Messaggero, 14 novembre 2010, p. 21, Economia). ** Il Tesoro ha collocato 8,3 miliardi di Btp con domande largamente superiori all’offerta e rendimenti (e quindi oneri per lo Stato) in calo. Un risultato che segue il successo dell’asta di otto miliardi di Bot della settimana scorsa. Nel frattempo lo spread tra titoli italiani e spagnoli rispetto ai Bund tedeschi, cioè la misura del rischio-Paese, si è ampliato a 70 punti. (Marlowe, Tempo, 31 maggio 2011, p. 1, Prima pagina). ** Per il mercato dei titoli di Stato italiani, la prospettiva che il QE venga esteso ulteriormente nel tempo o ingrandito nelle dimensioni rappresenterebbe un sostegno esterno importante, per migliorare le condizioni del credito all’economia e per tenere sotto controllo il rischio-Paese:  (Isabella Bufacchi, Sole 24 Ore, 22 gennaio 2016, p. 1, Prima pagina).","Tipo: Composizione / Nome+nome, Formanti: rischio, paese"
risonanza magnetica funzionale,loc nom,"Tecnica diagnostica di rappresentazione grafica, che permette di valutare la funzionalità di un organo o di un apparato del corpo umano.","Ricercatori di neuroscienze si stanno occupando frequentemente dei giocatori problematici e patologici: cosa si vuole comprendere? E quali risultati stanno dando le ricerche? «In questi soggetti sono in gioco fenomeni psicopatologici specifici, quali la impulsività, la perdita del controllo sulle proprie condotte, la compulsività, che significa essere in qualche modo 'costretti' da forze interne sconosciute, a comportarsi in un modo che, razionalmente, si sa essere dannoso: le tecniche di visualizzazione cerebrale (risonanza magnetica funzionale, elettroencefalografia computerizzata) permettono di studiare questi fenomeni» [Silvio Scarone intervistato da Vito Salinaro]. (Avvenire, 21 aprile 2013, p. 9, Oggi Italia).","Tipo: Polirematica / Nome+aggettivo+aggettivo, Formanti: risonanza, magnetico, funzionale"
ristatalizzazione,sost,Il far tornare un'impresa di proprietà dello stato.,"La violenza politica, ideologica, demagogica che si è alzata attorno a lui [Tim Geithner] -- e attraverso di lui vuole colpire [Barack] Obama sempre molto popolare -- è nel terrore che questa montagna di miliardi promessi, stampati, rovesciati da Washington sull'economia e la finanza americane siano davvero un «Piano Marshall Interno», una ristatalizzazione dell'intero sistema capitalista che ha sbranato se stesso nel falò delle speculazioni. (Vittorio Zucconi, Repubblica, 24 marzo 2009, p. 1, Prima pagina). ** vale la pena di cominciare a chiedersi se lo Stato spenderebbe meno, e il Paese trarrebbe benefici maggiori, da una ri-statalizzazione dell’Ilva? Non siamo ingenui, sappiamo che la semplice parola è tabù, evoca gli anni nefasti dell’Iri -- dove la siderurgia costituiva il buco nero anche quando brillavano Stet e Italstat -- e che in questo momento gli unici a rimpiangere apertamente lo stato padrone sono l’estrema sinistra, l’estrema destra e la Fiom. Poi ovviamente c’è l’Europa con le sue barriere agli aiuti di Stato. (Marlowe, Tempo, 29 novembre 2012, p. 1, Prima pagina). ** I sottoscrittori fanno riferimento a tre interventi a gamba tesa del governo volti a bloccare gli investitori stranieri: l’operazione che ha portato la Cassa depositi e prestiti al pieno controllo di Ansaldo Energia, quella su Telecom Italia e, infine, la ristatalizzazione di fatto di Alitalia attraverso l’intervento delle Poste. (Angelo Panebianco, Corriere della sera, 19 ottobre 2013, p. 1, Prima pagina).","Tipo: Prefissazione, Formanti: ri-, statalizzazione"
riunione-lampo,loc nom,Riunione che si svolge in tempi brevissimi.,"«Ricordate [Leonid Il'ic] Breznev? Bene, io sono l’opposto», ha scherzato il leader democrat nella giornata in cui è diventato quasi premier. E il tutto in un vorticoso moltiplicarsi di riunioni lampo, conversari speed, incontri come quello della minoranza del Pd che spalanca le ipotesi al governo Matteo. (Mario Ajello, Messaggero, 14 febbraio 2014, p. 2, Primo Piano).","Tipo: Composizione / Nome+nome, Formanti: riunione, lampo"
rivelazione-choc,loc nom,Rivelazione che suscita grande stupore.,"[tit] L’ex terrorista: mi aiutarono i servizi francesi. Sì del Brasile a un avvocato italiano al processo / [Cesare] Battisti, rivelazione shock: «Parigi mi consigliò la fuga» (Messaggero, 30 gennaio 2009, p. 1, Prima pagina).","Tipo: Composizione / Nome+nome, Formanti: rivelazione, choc (francese)"
rivotismo,sost,"L'idea che tornare a votare, chiamare nuovamente gli elettori alla urne, possa risolvere i problemi della politica.","Ma allora a cosa serve il sistema parlamentare? La sua forza risiede proprio nella sua flessibilità, nella sua capacità di auto-correzione. È vero che questa flessibilità può essere abusata; ma questo abuso può essere impedito,per esempio, dal voto di sfiducia costruttivo del sistema tedesco. Altrimenti si cade in un sistema di «rivotismo continuo» che è il peggiore di tutti. (Giovanni Sartori, Corriere della sera, 9 settembre 2010, p. 1, Prima pagina).","Tipo: Parasintetico, Formanti: ri-, voto, -ismo"
roadmap,loc nom,"Itinerario, progetto, programma di lavoro; piano che si propone di ristabilire la pace in Medio Oriente, con particolare riferimento al conflitto israelo-palestinese; per estensione, tentativo di soluzione di problemi o situazioni di crisi internazionali.","Il premier [Salam Fayyad] ha denunciato la mancanza di progressi sulla questione degli insediamenti israeliani in Cisgiordania, considerando ciò uno dei principali ostacoli nella realizzazione della Road map. (Osservatore romano, 9 febbraio 2008, p. 1, Prima pagina). ** Di sicuro non basterà una bella dichiarazione di intenti, la road-map -- cioè il calendario di impegni che dovrebbe uscire dal vertice europeo di fine giugno insieme a un impegno forte per il rilancio della crescita economica -- a spegnere la febbre dei mercati. Che ormai conoscono troppo bene l'Europa per accontentarsi dei suoi impegni di carta. (Adriana Cerretelli, Sole 24 Ore, 19 giugno 2012, p. 1, Prima pagina). ** Prima alla conferenza stampa di fine anno, poi ospite di Lucia Annunziata a Raitre, [Mario] Monti ha tracciato la sua road map per la prossima legislatura con un piglio ultimativo, quasi un prendere o lasciare lanciato come sfida alle forze politiche mettendo come posta in gioco la crescita del Paese, il risanamento e l’autorevolezza dell’Italia in Europa. (Laura Della Pasqua, Tempo, 24 dicembre 2012, p. 2, Primo Piano). ** L’imprevedibilità delle mosse di [Silvio] Berlusconi non può lasciarlo tranquillo, eppure la road map è quella di un premier determinato a non andare a sbattere contro gli scogli di settembre, come invece sperano i falchi del Pdl. (Monica Guerzoni, Corriere della sera, 13 agosto 2013, p. 5, Primo Piano). ** è chiaro che Renzi non vuole accontentarsi di agire di rimessa rispetto ad Alfano. La «road map» la vuole legittimamente indicare lui agli alleati. Ora però si tratta di definire i contenuti, senza inutile fretta. (Paolo Cacace, Messaggero, 18 febbraio 2014, p. 2, Primo Piano). ** Nella missiva del primo dicembre 2016, il capo della diplomazia della Santa Sede tratteggiava una «road map» per proseguire nel negoziato: l’apertura di canali umanitari per alleviare le sofferenze della popolazione, la convocazione di elezioni libere e trasparenti, il riconoscimento dell’Assemblea nazionale (controllata dall’opposizione) e la liberazione dei prigionieri politici. (Lucia Capuzzi, Avvenire, 8 febbraio 2019, p. 4, Mondo).","Tipo: Prestito / Inglese, Formanti: road (inglese), map (inglese)"
Robin Hood tax,loc nom,"Tassa sui profitti straordinari ricavati dal commercio del petrolio, dovuti alla crescita del suo costo.","proprio sulla Robin Tax è arrivata un’indicazione dalla commissione Industria e Commercio del Senato, che nel suo parere ha suggerito di non applicarla alle società dell’energia rinnovabile, estendendola invece ad «altri settori regolati». Cioè ad esempio telefonia e autostrade: resta da vedere cosa ne pensa il governo. (Luca Cifoni, Messaggero, 24 agosto 2011, p. 8, Primo Piano). ** La Robin tax fu […] voluta dall'ex ministro dell'Economia Giulio Tremonti per tassare gli extraprofitti delle società energetiche sull'onda dei record del prezzo del petrolio e, quindi, dei carburanti. Nata nel 2008 come un'aggiunta del 5,5% al 27,5% di tassazione imposto alle imprese, all'epoca prendeva in considerazione solo quelle che avessero raggiunto i 25 milioni di euro di ricavi annui. Ma nel tempo ha modificato platea e introiti: nel 2011 è stata portata al 10%, il tetto dei ricavi abbassato a 10 milioni di euro (ma con un reddito imponibile superiore ad un milione di euro) e sono stati inseriti anche il settore delle rinnovabili e dei servizi a rete, in sostanza, Terna e Snam. (Valentina Santarpia, Corriere della sera, 10 febbraio 2013, p. 5, Primo Piano). ** Allo studio dei tecnici, dunque, ci sarebbe anche una nuova Robin-tax rivista e corretta rispetto a quella bocciata (soltanto pro-futuro) a inizio anno dalla Corte costituzionale. Non più un’addizionale all’Ires sugli extra-profitti delle imprese energetiche e petrolifere che hanno conseguito nel periodo di imposta un volume di ricavi maggiore di 25 milioni di euro. Per superare i rilievi della Consulta si starebbero studiando le possibili compatibilità del nuovo prelievo con le accise pagate sempre dalle imprese che operano nel settore energetico. Non una nuova tassa dunque ma il ripristino di quel prelievo cancellato dalla Consulta e che mirava a bloccare eventuali speculazioni di compagnie energetiche e petrolifere in un periodo segnato da un forte rialzo dei prezzi delle materie prime. (Davide Colombo e Marco Mobili, Sole 24 Ore, 22 settembre 2015, p. 8).","Tipo: Composizione / Nome+nome, Formanti: Robin Hood, tax (inglese)"
roboetica,sost,"Disciplina che studia gli aspetti etici, sociali, umanitari e ecologici della robotica.","Sono tutti moniti testuali tratti da dossier e relazioni dell’Europarlamento, che hanno dato origine a un rapporto molto particolare appena approvato dalla Commissione affari giuridici dell’assemblea di Strasburgo. Parla di «robo-etica», cioè di qualcosa fatta di speranze e paure, che sembra fantascienza e che invece è già qui: cioè la necessità di fissare norme legali ed etiche, un codice «volontario» valido per tutti i Paesi Ue sull’impiego dell’intelligenza artificiale e delle sue creazioni. (Luigi Offeddu, Corriere della sera, 14 gennaio 2017, p. 15, Esteri).","Tipo: Confissazione / Prefissoide, Formanti: robo-, etica"
robot chirurgico,loc nom,"Operatore elettromeccanico telecomandato, impiegato nel corso di interventi chirurgici.","L'ospedale moderno deve infatti assolvere a due compiti: l'approfondimento diagnostico e la terapia. Entrambi richiedono attrezzature avanzate ad alto costo. Per dare un'idea, una Rmn costa dai 2 ai 5 milioni di euro, una Pet altrettanto, così come un robot chirurgico o una cyber-knife. (Umberto Veronesi, Corriere della sera, 6 luglio 2012, p. 6, Primo Piano).","Tipo: Composizione / Nome+aggettivo, Formanti: robot (ceco), chirurgico"
romanocentrismo,sost,La considerazione della città di Roma al centro di ogni interesse nazionale.,"La grattachecca, ovviamente, è innocente. È buonissima: [...] È una cosa molto romana. Altrove ci sono le granite (o le granatine), che non sono esattamente la stessa cosa. Ma il romano-centrismo, anche se praticato in una facoltà romana di studi sanitari, è pure discriminatorio nei confronti di chi, cresciuto lontano da Roma, della «Sora Maria», purtroppo per lui, nulla sa. (Pierluigi Battista, Corriere della sera, 10 settembre 2011, p. 1, Prima pagina).","Tipo: Confissazione / Suffissoide, Formanti: romano, -centrismo"
romanzo telematico,loc nom,Romanzo composto o divulgato attraverso canali di telecomunicazione o telematici.,"Grandi temi: se il romanzo del '900 ha scoperto l'io, come sarà la letteratura del futuro? Delfina ha un'ipotesi: «Train Man» è un romanzo telematico firmato dallo pseudonimo collettivo Nakamo Hitori, che significa «uno di noi». (Paolo Di Stefano, Corriere della sera, 31 marzo 2008, p. 30, Opinioni & Commenti).","Tipo: Composizione / Nome+aggettivo, Formanti: romanzo, telematico"
rottamare,verb,"(Scherz. Iron.) Rinnovare usufruendo di particolari benefici; per estensione, assegnare una carica sostitutiva a una personalità che ha cessato di ricoprire un importante incarico; nell'ambito della giustizia penale, trattare con clemenza, in caso di ravvedimento o pentimento; anche in senso figurato.","montoni a metà prezzo e prezzi raffreddatissimi per tutti i capi in pelle, in attesa che le signore «rottamino» prima o poi la vecchia  pelliccia, attirate da un buono da 1 a 3 milioni sui prossimi modelli. (Stampa, 11 luglio 2001, p. 47, Speciale Città). ** Più che il risultato in sé, per molti versi prevedibile o addirittura annunciato, quel che davvero colpisce dei ballottaggi è la dimensione del successo di Giuliano Pisapia e Luigi de Magistris: entrambi capaci non tanto di battere bensì di surclassare -- quasi rottamandoli -- i loro antagonisti a Milano e Napoli. (Carlo Fusi, Messaggero, 31 maggio 2011, p. 1, Prima pagina). ** Esterna anche Simona Marchini: «[Matteo] Renzi è andato ad Arcore. Uno che non vuole farsi una pubblicità in stile Mediaset non va ad Arcore. Del resto, la parola ""rottamare"" è sgradevole, volgare, berlusconiana». (Aldo Cazzullo, Corriere della sera, 7 ottobre 2012, p. 2, Primo Piano). ** Per mutuare il verbo crudo scelto da Matteo Renzi all’inizio della sua esperienza, l’elettorato ha «rottamato» il Pd a Roma e Torino, premiando le due candidate del Movimento 5 stelle, Virginia Raggi e Chiara Appendino; e fino a notte fonda ha tenuto in bilico la vittoria a Milano di Giuseppe Sala su Stefano Parisi del centrodestra. (Massimo Franco, Corriere della sera, 20 giugno 2016, p. 1, Prima pagina). ** quando in sala spunta il verbo «rottamare», [Romano] Prodi subito: «Non mi è mai piaciuta». E [Matteo] Renzi, con un mezzo sorriso: «Questa non me l'aspettavo da te». (Mario Ajello, Messaggero, 13 maggio 2017, p. 11, Primo Piano).","Tipo: Metaforizzazione, Formanti: rottamare"
rottamazione,sost,"(Scherz. Iron.) Il disfarsi di qualcosa per sostituirlo, godendo di particolari benefici; per estensione, l'assegnazione di una carica sostitutiva a una personalità che ha cessato di ricoprire un importante incarico.","«La spallata dell’opposizione», titolava ieri «L’Unità» cercando di valorizzare l’azione del Pd per arrivare alla crisi. Ma nella foga il povero Pier Luigi Bersani, minacciato di rottamazione nel suo partito, è miseramente inciampato tra i piedi di [Gianfranco] Fini, che guida davvero l’assalto al Cavaliere. (Francesco Damato, Tempo, 13 novembre 2010, p. 1, Prima pagina). ** Frenesia palpabile in vista di oggi (il timore era quello di non riempire la sala; pare che alla fine ci saranno oltre mille persone): [Matteo] Renzi ha persino chiesto a [Giuseppe] Civati di venire, ma l’ex compagno di rottamazione sta pensando di candidarsi pure lui alle primarie e quindi non ci sarà. (David Allegranti, Europa, 23 giugno 2012, p. 3, News Analysis). ** Ogni «alibi» per non fare le riforme subito è ormai caduto, avverte il presidente del Consiglio. Comincia ora, invece, la grande «rottamazione ». Non si possono «deludere» gli elettori: «C’è un’Italia che non si rassegna», dice [Matteo] Renzi, «determinata e decisa». (Roberta D'Angelo, Avvenire, 27 maggio 2014, p. 6, Primo piano). ** In tutte le analisi del linguaggio di Matteo Renzi, tutte molto educate e molto carine, c'è un elemento che non viene mai messo adeguatamente in risalto: la violenza. Violenza delle parole, ovviamente. Violenza dei concetti, a partire dalla famigerata «rottamazione» di cui tutti quanti abbiamo ignorato l'inquietante effetto empirico. E pratica di una violenza istituzionale che nell'ultimo anno non ha risparmiato nessuno. (Angelo Mellone, Giornale, 8 febbraio 2015, p. 4, Il Fatto). ** Lo spirito della rottamazione (nel senso migliore del termine: cambiamento radicale di paradigma) rimane sulla carta, o peggio ancora relegato al campo asfittico del regolamento di conti interno, fino a che non assume una sua evidenza socio-economica. Qualsiasi sinistra, dalla più radicale alla più tiepida, dalla più settaria alla più consociativa, è comunque costretta a partire dalla morte del lavoro, dalla finanziarizzazione del capitale (un pugile che è scappato dal ring, ma prima si è fregato l’incasso), dal fatto, per dirla in due parole, che un piccolo artigiano o un piccolo imprenditore italiano paga, in percentuale, molte più tasse di Facebook (a meno di evaderle). (Michele Serra, Repubblica, 17 novembre 2016, p. 11, Il dossier).","Tipo: Metaforizzazione, Formanti: rottamazione"
router,sost,"Nelle telecomunicazioni, centralina, o talvolta programma informatico, che serve a smistare il flusso dei dati in una rete telematica.","In Italia tra i primi modelli dotati di sistema Wi-Fi On Board saranno la Citroen DS3 e la Peugeot 5008. Presentano un router integrato che permette ai passeggeri di usare la connessione Internet e sfruttare così il tempo a bordo navigando in rete. Servirà ovviamente una «Internet Key» con connettività 3G per trasformare la vettura in un hot spot Wi-Fi... mobile. (Alfonso Rizzo, Stampa, 16 maggio 2010, p. 50, Motori).","Tipo: Prestito / Inglese, Formanti: router (inglese)"
rubrichista,sost,Responsabile di una rubrica giornalistica o radiotelevisiva.,"Trovo Francesco Piccolo, sin dai tempi in cui teneva un’esilarante rubrica sul «Diario della settimana», uno scrittore adorabile: col rammarico di non averlo potuto recensire -- non stava bene, secondo il direttore -- perché mio dirimpettaio rubrichista sulle colonne dello stesso settimanale. (Massimo Onofri, Avvenire, 27 novembre 2010, p. 28, Agorà).","Tipo: Suffissazione / Denominale, Formanti: rubrica, -ista"
ruiniano,sost,"Sostenitore del cardinale Camillo Ruini, presidente della Conferenza episcopale italiana; di Camillo Ruini.","Molti prelati, ad esempio, iniziano a interrogarsi sulla «fine del ""ruinismo""», sulla conclusione del rapporto privilegiato con Silvio Berlusconi e sul «nuovo» confronto con il centrosinistra. Un vero e proprio redde rationem tra «ruiniani» e «anti-ruiniani». (Claudio Tito, Repubblica, 25 marzo 2010, p. 1, Prima pagina). ** Il primato della tattica del ventennio ruiniano della Cei ha ridotto l’educazione al confronto che aveva formato vescovi e laici perfino durante la guerra e ha trasferito sui movimenti il compito di rappresentare differenze di posizione e di appetiti: in compenso ha creato un reticolo di interessi fra esecutivo e istituzioni ecclesiastiche che ha alterato la linea scritta nel Concordato del 1984. (Alberto Melloni, Corriere della sera, 19 dicembre 2010, p. 9, Primo Piano). ** Nell’ora grave della crisi e nelle more delle ricadute interne della vicenda dei corvi, la Cei indica la sua linea. Sono lontani i tempi -- ruiniani e post-ruiniani -- in cui da Oltretevere si guardava con simpatia al centrodestra che si intestava la battaglia per quei valori «non negoziabili» crollati miseramente sotto le rovine del Rubygate. (Fabrizia Bagozzi, Europa, 25 settembre 2012, p. 3, News Analysis).","Tipo: Suffissazione / Denominale, Formanti: Ruini (Camillo), -(i)ano"
ruinismo,sost,L’impronta di Camillo Ruini nella conduzione della Conferenza episcopale italiana.,"[Dino] Boffo era molto più del direttore del giornale della Cei. Era lo stratega del ruinismo che puntava a fare dell'Italia il modello del cattolicesimo europeo. (Antonio Socci, Libero, 11 settembre 2009, p. 1, Prima pagina). ** Il cardinale [Tarcisio] Bertone chiude un settennato drammatico, culminato nella rinunzia del «suo» Papa ma iniziato archiviando il «ruinismo», cioè quella linea politica che appartiene al passato. (Alberto Melloni, Corriere della sera, 16 ottobre 2013, p. 41, Idee & opinioni).","Tipo: Suffissazione / Denominale, Formanti: Ruini (Camillo), -ismo"
ruolo-chiave,loc nom,"Ruolo fondamentale, funzione estremamente importante e delicata.","[Ricercatori canadesi diretti da David Waisman] In laboratorio sono riusciti, dunque, a interrompere il processo di conversione delle cellule normali in cellule neoplastiche. Ruolo chiave in questa trasformazione spetterebbe a una proteina (S100A10) che è sulla superficie dei macrofagi, considerati i soldati dell’organismo. I macrofagi, proprio grazie a questa, vengono attirati verso il tumore. Una volta arrivati nel sito sono protagonisti del suo sviluppo: vengono riprogrammati diventando i responsabili della diffusione della malattia. (Carla Massi, Messaggero, 1 novembre 2011, p. 15, Cronache).","Tipo: Composizione / Nome+nome, Formanti: ruolo, chiave"
rutelliano,sost,Chi o che si richiama alla linea politica di Francesco Rutelli.,"[Gerry] Mottola, ad ottobre del 2008, ha dovuto cedere la sua poltrona al circolo di piazza del Sole, vecchia sede della Margherita, al ragionier Luca [Bianchini]. Che nel frattempo, probabilmente anche con il procedere parallelo della carriera politica dei due suoi sponsor rutelliani, aveva ottenuto anche un posto di lavoro serio. (Nicoletta Orlandi Posti, Libero, 12 luglio 2009, p. 2, Primo Piano). ** I vertici della Margherita smentiscono il tesoriere Luigi Lusi che aveva parlato di una divisione del fondi del partito con «il 60 per cento andato ai Popolari e il 40 per cento ai ""rutelliani""». (Fiorenza Sarzanini, Corriere della sera, 30 marzo 2012, p. 27, Cronache). ** di formazione rutelliana sono due esponenti di spicco del governo Renzi: il ministro degli Esteri Paolo Gentiloni, uno che l'ex sindaco di Roma lo ha eletto anche a modello di stile; e Dario Franceschini, ai Beni Culturali, che negli anni della Margherita fu il coordinatore della sua segreteria. (An[drea] Cu[omo], Giornale, 24 gennaio 2015, p. 6, Interni).","Tipo: Suffissazione / Denominale, Formanti: Rutelli (Francesco), -(i)ano"
rutellismo,sost,La linea politica di Francesco Rutelli.,"Essendo l'arrogante provincialismo fiorentino il punto debole del premier-segretario, il rutellismo ne ha costituito la sua dorsale romana ed è chiaro come ora si mobiliti e offra questo «contributo» al Pd, sempre che il Pd voglia «un momento di ripartenza», come ha detto Rutelli. La crisi interna tra guelfi e ghibellini è un interessante motivo di studio dai promettenti sviluppi. (Roberto Scafuri, Giornale, 30 novembre 2015, p. 8, Interni).","Tipo: Suffissazione / Denominale, Formanti: Rutelli (Francesco), -ismo"
sacchiano,agg,Caratteristico dell'allenatore di calcio Arrigo Sacchi.,"Trapattoni […] sa di calcio, non è uno spacciatore di schemi e di «intensità», non piace alla generazione zemaniana e sacchiana che, invece, lo compatisce, trattandolo come il nonno che sta seduto a capotavola e da un momento all'altro verrà riportato a casa e posto sulla poltrona. (Tony Damascelli, Giornale, 5 settembre 2015, p. 1, Prima pagina).","Tipo: Suffissazione / Denominale, Formanti: Sacchi (Arrigo), -(i)ano"
sacchismo,sost,Impostazione tecnica e tattica caratteristica dell'allenatore di calcio Arrigo Sacchi.,"«In tempi non sospetti io ero stato molto critico sulle scelte di Juve e Milan (con Leonardo [Nascimento de Araújo]) e sono sempre più convinto che il “guardiolismo” alla lunga possa fare più danni del “sacchismo”. L’imitazione, anche nel calcio, è sempre nettamente inferiore all’originale» [Aldo Spinelli intervistato da Massimiliano Castellani]. (Avvenire, 5 febbraio 2010, p. 30, Oggi sport).","Tipo: Suffissazione / Denominale, Formanti: Sacchi (Arrigo), -ismo"
saddamismo,sost,"Linea politica ispirata alle strategie e ai metodi di governo di Saddam Hussein, capo assoluto dell'Iraq dal 1979 al 2003.","Aziz seguitava, mentre avanzavano su Baghdad le truppe americane a garantire la vittoria del regime di Saddam. Era stato abile, a suo tempo a procurare al suo Paese l'allenaza americana contro l'Iran contro cui combatteva una guerra assai sanguinosa. Ma tutta la sua duttilità, il suo garbo che l'aveva portato a ottenere l'aiuto di Reagan, si spezzò sul suo invincibile saddamismo, la sua più robusta religione fino all'ultimo. (Fiamma Nirenstein, Giornale, 6 giugno 2015, p. 16, Attualità).","Tipo: Suffissazione / Denominale, Formanti: Saddam Hussein, -ismo"
saddamista,sost,"Sostenitore di Saddam Hussein, capo assoluto dell'Iraq dal 1979 al 2003; di Saddam Hussein.","Molti neocon americani respirano di sollievo: a loro giudizio a due mesi dalla scadenza del secondo mandato, George Bush è riuscito non solo a evitare la disfatta in Iraq ma anche a programmare un disimpegno onorevole se non vittorioso. Nelle parole di Richard Perle, l'ex consigliere del Pentagono, uno degli architetti della politica irachena di Bush, «fino a un anno fa temevamo che Al Qaeda e i saddamisti avessero il sopravvento, adesso abbiamo la certezza che siano stati sconfitti». (Ennio Caretto, Corriere della sera, 17 novembre 2008, p. 2, Primo Piano). ** In questa sistematica presunzione di colpevolezza il Terrore saddamista non è diverso da analoghi Terrori totalitari, anch'essi destinati alla sconfitta dalla propria dinamica interna. (Guido Rampoldi, Repubblica, 17 marzo 2009, p. 1, Prima pagina).","Tipo: Suffissazione / Denominale, Formanti: Saddam Hussein, -ista"
saddamita,sost,Sostenitore di Saddam Hussein; di Saddam Hussein.,"Gente che non aveva dimenticato Roma e che, da Roma, non era stata dimenticata nemmeno durante la prima guerra del Golfo. Saddamiti del partito Baath. Alti ufficiali sunniti. In quel Natale del 2002 diventano fonti preziose. (Giuseppe D'Avanzo, Repubblica, 26 settembre 2007, p. 1, Prima pagina). ** Le false informazioni sulle armi di distruzione di massa di Saddam sono un incidente irrilevante rispetto alle balle di Bengasi, visto che il reattore nucleare di fabbricazione francese di Osirak, distrutto nel 1981 dall'aviazione israeliana, non era un'invenzione e non erano invenzioni l'invasione del Kuwait, la sanguinosa guerra con l'Iran, il gas per i curdi e per gli sciiti a decine di migliaia e altri prodigi di destabilizzazione saddamita dell'ordine politico negli anni intorno all'11 settembre. (Giuliano Ferrara, Giornale, 3 aprile 2011, p. 1, Prima pagina).","Tipo: Suffissazione / Denominale, Formanti: Saddam Hussein, -ita"
safe haven,loc nom,Rifugio sicuro.,"Parrà un paradosso, per esempio, ma anche l'Europa del Sud in questa fase sta diventando una sorta di safe haven, porto sicuro, per gli investitori in titoli di debito di tutto il mondo. (Federico Fubini, Corriere della sera, 4 dicembre 2012, p. 48, Idee & opinioni).","Tipo: Prestito / Inglese, Formanti: safe (inglese), haven (inglese)"
sala crisi,sost,Centro di coordinamento al quale è affidato il compito di controllare l'andamento di eventi o situazioni di particolare gravità.,"A Londra, nella sala crisi del Foreign Office, si aggrappano anche al calendario: oggi l'Iran esce da cinque giorni di feste e le autorità potrebbero finalmente parlare con chiarezza dei loro piani. Se non lo faranno, invece che di 15 militari arrestati in circostanze controverse, si comincerà a parlare di ostaggi. (Guido Santevecchi, Corriere della sera, 26 marzo 2007, p. 11, Esteri).","Tipo: Calco lessicale / Nome+nome, Formanti: sala, crisi"
sala del buco,loc nom,Struttura pubblica adibita al consumo vigilato di sostanze stupefacenti.,"ieri [Sergio] Chiamparino, sull'onda della rimontante e scoscesa polemica «narcosale sì-narcosale no», ha pensato bene di scrivere al ministro della Salute, Maurizio Sacconi, per renderlo edotto di quanto accaduto nel 2007 e della relativa corrispondenza con l'allora ministro Livia Turco. Come si ricorderà, le vicende di Parco Stura sollevarono anche allora il problema narcosale dal quale la Sala Rossa ne uscì con un ordine del giorno con il quale si chiedeva al ministero di sperimentare in ambito sanitario le cosiddette «sale del buco». Sperimentazione, va da sé, possibile solo con adeguate modifiche dell'attuale legislazione. (B. Min., Stampa, 4 febbraio 2009, p. 55, Cronaca di Torino).","Tipo: Polirematica / Nome+preposizione+nome, Formanti: sala, buco"
salary cap,loc nom,"Tetto salariale, limite massimo che può raggiungere la spesa per le retribuzioni.","In tempi di crisi economica devastante tutti hanno la loro ricetta provvidenziale, ma nessuno poi la mette in pratica. La Serie B del presidente Andrea Abodi, invece, l’ha fatto: ha appena istituito il «Salary Cap»: il tetto massimo agli ingaggi, fissato a 300mila euro. (Massimiliano Castellani, Avvenire, 10 aprile 2013, p. 2, Seconda pagina).","Tipo: Prestito / Inglese, Formanti: salary (inglese), cap (inglese)"
sala situazioni,loc nom,Centro di coordinamento al quale è affidato il compito di controllare l'andamento di eventi o situazioni di particolare gravità.,"«Dunque -- riprende [Tommaso] Profeta -- 150 volontari dalle 6 di questa mattina stanno presidieranno i punti di rifornimento allestiti nelle varie zone. Altri presidi sono stati attivati alle fontanelle stradali e presso le autobotti dell'Acea. Per garantire la più tempestiva risposta ad ogni genere di emergenza, la sala situazioni della protezione civile ospiterà il coordinamento degli uffici capitolini e municipali, il personale tecnico ed i rappresentati del volontariato». (Cecilia Gentile, Repubblica, 31 luglio 2011, Roma, p. XIII). ** Non sarebbe la prima volta, nella nostra storia repubblicana, che una legislatura finisce per concludersi in modo traumatico, contro la stessa volontà della maggioranza uscente. Non a caso, in queste stesse ore, la «sala situazioni» del Quirinale è al lavoro in permanenza, per scongiurare un esito ritenuto pernicioso per il Paese. (Gianfranco Marcelli, Avvenire, 12 febbraio 2014, p. 1, Prima pagina).","Tipo: Calco lessicale / Nome+nome, Formanti: sala, situazione"
saldista,sost,Chi aspetta i saldi di fine stagione per fare i propri acquisti risparmiando.,"Il popolo dei «saldisti» ieri si è dato appuntamento di buon mattino davanti alle vetrine di Gucci, Fendi, Tod’s, Hogan, Fay, Prada e D&G. Obiettivo: acquistare un capo firmato. (Francesca Filippi, Messaggero, 7 gennaio 2011, p. 25, Cronaca di Roma).","Tipo: Suffissazione / Denominale, Formanti: saldo, -ista"
salvabanche,agg,"Ideato per favorire gli istituti bancari, per ricapitalizzare le banche o per evitare loro l'onere di rimborsare i clienti che hanno stipulato mutui a tassi troppo elevati.","Il ministro dell’Economia Giulio Tremonti conferma che il governo modificherà la legge sulle Opa (offerte pubbliche di acquisto) e lo farà «seguendo lo schema europeo». L’intervento non sarà esaminato nel Consiglio dei ministri di oggi ma potrebbe arrivare sotto forma di emendamento ai decreti «salva-banche» approvati dal governo. L’allarme anti-scalate, che riporta in primo piano il tema della italianità delle imprese, raccoglie in genere commenti favorevoli, ma non mancano distinguo e perplessità. (Nicola Pini, Avvenire, 17 ottobre 2008, p. 5, Primo piano). ** [tit.] L’Irlanda si arrende. Mercati su / Dublino avvia le trattative per gli aiuti salva banche stimati in 100 miliardi [testo] […] Molte finora le cifre circolate: ma col passare delle ore l’importo presunto dell’operazione salva-banche sarebbe lievitato a quota 100 miliardi di euro. Oggetto del negoziato non è solo l’entità dell’eventuale prestito, ma anche la sua durata e le condizioni alle quali dovrà essere concesso. (Filippo Caleri, Tempo, 19 novembre 2010, p. 17, Economia). ** Gli operatori sanno che c'è una finestra temporale da sfruttare, fintanto che il piano salva-banche non sarà svelato. E sanno che il mercato si muove a gregge e quindi sanno tutti che c'è un effetto domanda a reggere il rimbalzo. (Sole 24 Ore, 11 ottobre 2011, p. 5). ** È necessario che le banche ricomincino a prestare denaro a famiglie e imprese. Per far questo, come abbiamo già scritto, bisogna ricapitalizzarle. La premessa è risanarle, togliendo dai loro bilanci i prestiti insolventi (che in un anno sono saliti da 50 a 60 miliardi di euro). Per farlo si può utilizzare il Meccanismo europeo di stabilità (Ems), il cosiddetto «Fondo salva-banche», come ha fatto la Spagna. (Alberto Alesina e Francesco Giavazzi, Corriere della sera, 17 maggio 2013, p. 1, Prima pagina). ** «L’accordo risponde a tutti i dubbi del Parlamento -- ha spiegato l’eurodeputata socialista portoghese Elisa Ferreira -- il processo decisionale per chiudere una banca è ora più rapido e si riuscirà a prendere una decisione in un week-end, l’influenza degli Stati in tutto il processo è stata ridimensionata, nascerà fin da subito una linea di credito a cui potrà accedere il fondo salva-banche e la mutualizzazione dei compartimenti nazionali del fondo sarà più rapida». (Marco Mongiello, Unità, 21 marzo 2014, p. 10, Economia). ** La bufera è scoppiata soprattutto in Italia, Paese più fragile da questo punto di vista. Sia perchè da noi il fardello dei crediti deteriorati (pari a 350 miliardi) è tra i più elevati d’Europa. Sia perché a novembre il decreto Salvabanche aveva imposto alla Popolare dell’Etruria e alle altre tre banche in crisi di svalutare i crediti in sofferenza fino al 17,5% del valore nominale: quel decreto aveva insomma imposto perdite alle quattro banche pari all’82,5% sui crediti deteriorati. (Luca Davi e Morya Longo, Sole 24 Ore, 22 gennaio 2016, p. 3, Mercati globali).","Tipo: Composizione / Verbo+nome, Formanti: salvare, banca"
salvaBerlusconi,agg,Che si propone di mettere al riparo Silvio Berlusconi da disavventure giudiziarie.,"[tit.] Lodo Alfano, fumata nera alla Consulta / Slitta il pronunciamento sulla legge salva-Berlusconi. Forse oggi la decisione (Tirreno, 7 ottobre 2009, p. 5, Attualità). ** Al momento l’unica cosa certa è che nella corsa al Colle si registra la prima falsa partenza: quella di [Pier Carlo] Padoan, che democratici dissidenti e renziani ortodossi considerano ormai «improponibile» per la successione a [Giorgio] Napolitano. Bisognerà verificare se in corso d’opera gli strascichi sulla norma «salva Berlusconi» provocheranno problemi nell’esecutivo, se quanto accaduto non incrinerà il rapporto fiduciario tra il premier e il titolare dell’Economia. (Francesco Verderami, Corriere della sera, 6 gennaio 2015, p. 5, Primo Piano).","Tipo: Composizione / Verbo+nome, Formanti: salvare, Berlusconi (Silvio)"
salvacuore,agg,Che previene l'infarto e altre patologie cardiovascolari.,"[tit.] Ecco il braccialetto «salvacuore» / Si gonfia e sgonfia ritmicamente, in modo da ridurre fino al 30% i danni provocati dall'infarto [testo] […] Il meccanismo indotto dal braccialetto salva-cuore oggetto dello studio si chiama «condizionamento ischemico remoto»; il semplice gonfiaggio e sgonfiaggio di un bracciale della pressione applicato ad un braccio, prima e dopo la riapertura della coronaria responsabile dell'infarto, potrebbe ridurre il danno finale subìto dai tessuti del cuore. (Gazzetta del Mezzogiorno, 9 febbraio 2014, p. 12). ** all'inizio e al termine dell'assunzione della cioccolata saranno misurate le cellule ematiche dei volontari, che sono quelle che proteggono dall'infarto o dall'ictus, ed in genere sono basse nei pazienti a rischio. […] i ricercatori si aspettano che le cellule salva-cuore aumentino proprio grazie alla Toscolata. (Claudia Martini, Nazione, 27 marzo 2015, p. 30, Arezzo).","Tipo: Composizione / Verbo+nome, Formanti: salvare, cuore"
salvadeficit,agg,Che si propone di sanare deficit di bilancio.,"i piccoli comuni sono nervosi, anche perché la nuova norma, nuova non è, in quanto era già presente nella manovra salva-deficit del 2010, solo che il decreto attuativo di quel provvedimento non passò mai al vaglio della conferenza unificata tra Stato e enti locali, e quindi non se ne fece niente. (Raffaello Masci, Stampa, 20 luglio 2011, p. 15, Economia).","Tipo: Composizione / Verbo+nome, Formanti: salvare, deficit (cinese)"
salvaimprese,sost,Decreto che tutela o incentiva l'attività imprenditoriale e produttiva; a esso relativo.,"A budapest [Giulio] Tremonti ha dimostrato di non essere un europeista a corrente alternata, aperto nel discettare di massimi sistemi ma sempre guardingo quando si tratta di difendere il proprio orticello. Il fondo strategico «salva imprese», che la Cassa depositi e prestiti (Cdp) si appresta a varare, «sarà aperto anche ai privati e agli stranieri» e avrà «una logica non protettiva ma espansiva». (Gian Maria De Francesco, Giornale, 10 aprile 2011, p. 2, Il fatto). ** [tit.] Più tagli e Bot salva-imprese per pagare gli arretrati (Corriere della sera, 3 aprile 2013, p. 3, Primo Piano). ** Il primo banco di prova sarà il dibattito sul ddl salva imprese, su cui si era diffusa la voce di una certa buona predisposizione. […] Uno dei motivi per cui il salva imprese è rimasto impantanato, oltre la crisi di governo e della maggioranza, è da attribuire alla preoccupazione sollevata dalle opposizioni sull'ipotesi che i crediti da pagare sarebbero stati assorbiti da aziende d'oltre confine dell'isola, a spese delle piccole e medie imprese locali. (Giovannni Ciancimino, Sicilia, 19 aprile 2014, p. 4, La Politica). ** Sotto il profilo industriale e finanziario, l’intero meccanismo per il salvataggio dell’Ilva è congegnato su due assi. [...] Il secondo asse è l’ipotesi che il nuovo «fondo salvaimprese» progettato dal Governo possa investire pure in Ilva. (Paolo Bricco, Sole 24 Ore, 21 luglio 2015, p. 1, Prima pagina).","Tipo: Composizione / Verbo+nome, Formanti: salvare, impresa"
salvaItalia,sost,"Che preserva l'unità nazionale dello stato italiano; finalizzato a impedire l'insolvenza dello Stato italiano, a causa del suo ingente debito pubblico; come s. m., il decreto legislativo n. 201 del 6 dicembre 2011 convertito nella legge 214 del 22 dicembre 2011.","Il premier [Mario Monti] elenca le misure contenute nel decreto «Salva Italia» -- che più tardi in Senato battezzerà «Salva Europa» -- dal ritorno dell’Ici per la prima casa all’una tantum sui capitali scudati, dalla riforma delle pensioni all’aumento dell’addizionale Irpef regionale e al taglio dei consigli provinciali, fino ai 5,2 miliardi che oggi il Cipe sbloccherà per realizzare «alcune grandi opere ferroviarie, il Mose e diversi intervisti previsti nel Mezzogiorno nella statale Ionica e per la metropolitana di Napoli». (Paolo Zappitelli, Tempo, 6 dicembre 2011, p. 2, Primo Piano). ** È passato il decreto SalvaItalia, ma l'Italia non è affatto salva. La dura legge dello spread ci inchioda ancora una volta alle nostre debolezze. Ieri, 23 dicembre, il differenziale tra i tassi dei Btp e quelli del Bund tedesco è risalito a 515 punti. Il 16 novembre, giorno del giuramento del nuovo governo, era a quota 518. Mario Monti torna così alla casella di partenza. (Massimo Giannini, Repubblica, 24 dicembre 2011, p. 1, Prima pagina). ** «Nelle prossime ore o giorni» il Presidente del Consiglio emanerà il decreto attuativo del Salva Italia che obbligherà i manager a comunicare all'amministrazione di appartenenza «tutti gli incarichi ricevuti anche da altra amministrazione». Lo ha detto il ministro [Filippo] Patroni Griffi rispondendo ad una interrogazione. (Messaggero, 24 marzo 2012, p. 9, Primo Piano). ** Con il varo del decreto sulla spending review il governo Monti ha completato l’opera iniziata con il decreto salva-Italia. Se nel pacchetto di misure varate a dicembre il governo aveva messo in sicurezza i conti dello stato con una manovra articolata soprattutto sulle tasse, stavolta la revisione della spesa pubblica che si tradurrà in un taglio da 26 miliardi in tre anni, consentirà di non aumentare l’Iva di due punti percentuali almeno fino al luglio del 2013. (Raffaella Cascioli, Europa, 7 luglio 2012, p. 2, Primo Piano). ** il governo Monti, a giustificare la sua anomalia, avrebbe dovuto imprimere una svolta radicale alla politica dell’Italia, oltre a rimetterne in sesto l’economia. Ma si sa come è andata a finire. Di riforme radicali, tolta quella delle pensioni e quella a dir poco controversa del mercato del lavoro, se ne sono viste poche. Non solo, ma molti dei provvedimenti più importanti varati da quel governo -- chi non ricorda il «salva-Italia», il «cresci-Italia», la «spending review»? -- sono rimasti, come si sa, largamente inattuati. (Alessandro Campi, Messaggero, 21 maggio 2014, p. 1, Prima pagina). ** La Consulta, nella sentenza 70 della quale è stata relatrice il giudice Silvana Sciarra, ha però stabilito che «l'interesse dei pensionati, in particolar modo i titolari di trattamenti previdenziali modesti, è teso alla conservazione del potere di acquisto delle somme percepite, da cui deriva in modo consequenziale il diritto a una prestazione previdenziale adeguata». Di qui la bocciatura in quanto la previsione contenuta nel decreto Salva-Italia del 2011 lede i «diritti fondamentali connessi al rapporto previdenziale, fondati su inequivocabili parametri costituzionali» (gli articoli 36 e 38 della Carta). (Gian Maria De Francesco, Giornale, 1 maggio 2015, p. 15, Interni). ** Il turnover come antidoto alle liberalizzazioni selvagge nel commercio. Cioè un meccanismo basato sull’alternanza per smontare quel provvedimento varato a fine 2011 con il decreto «Salva-Italia» e che -- di fatto -- ha eliminato ogni argine al dilagare delle aperture no stop di negozi e di centri commerciali. (Luca Mazza, Avvenire, 11 settembre 2018, p. 1, Prima pagina).","Tipo: Composizione / Verbo+nome, Formanti: salvare, Italia"
salvamatrimoni,agg,Che si propone di tutelare e rinsaldare l'istituzione e il funzionamento del matrimonio.,"[tit.] La formula salva matrimoni [testo] […] La buona gestione della routine quotidiana, cioè la divisione dei turni e dei lavori in casa, dalla spazzatura alla gestione dei figli. La formula salva matrimoni ci viene rivelata da un gruppo di ricercatori dell'Università della California di Los Angeles nel libro «Fast-Forward Family». (Paolo Di Stefano, Corriere della sera, 3 marzo 2013, p. 1, Prima pagina).","Tipo: Composizione / Verbo+nome, Formanti: salvare, matrimonio"
salva-mutui,agg,Che si propone di agevolare la solvibilità dei contratti di mutuo.,"Stiamo all’elenco di iniziative, perlomeno quelle anticipate finora dalla stampa: una «tagliola» per deflazionare l’enorme contenzioso cui è soggetta l’Inps da parte dei cittadini, il rilancio di «Patrimonio Spa» (una holding in cui fare confluire gli asset dello stato, per valorizzarli), cento milioni di incentivi alla ricerca per le imprese, più una misura «salva-mutui» per compensare quanti, avendo sottoscritto un mutuo a tasso variabile, fossero spiazzati dall’aumento dei tassi d’interesse. (Alberto Mingardi, Foglio, 28 aprile 2011, p. 3).","Tipo: Composizione / Verbo+nome, Formanti: salvare, mutuo"
salvaprecari,agg,Che tutela la posizione lavorativa e i diritti acquisiti dai lavoratori precari.,"Assunzione di quasi 17 mila tra insegnanti, amministrativi e dirigenti, proroga del decreto «salva-precari», marcia indietro sull’annunciato blocco degli scatti di stipendio e il rilancio di una politica che punta al merito. Dopo le proteste di luglio contro i tagli alla scuola, e nelle ultime ore disponibili prima della pausa estiva, arriva dal ministero dell’Economia il via libero all’impiego di fondi per la scuola. (Tiziana Guerrisi, Messaggero, 5 agosto 2010, p. 10, Cronache).","Tipo: Composizione / Verbo+nome, Formanti: salvare, precario"
salva-premier,agg,Che mette al riparo il primo ministro da eventuali azioni giudiziarie a suo carico.,"E' impossibile prevedere cosa succederà se lo scudo salva-premier verrà bocciato e quali saranno le reazioni di [Silvio] Berlusconi. (Stefano Feltri, Fatto Quotidiano, 6 ottobre 2009, p. 5, Storie di regime).","Tipo: Composizione / Verbo+nome, Formanti: salvare, premier (inglese)"
salva-privacy,agg,Che tutela la riservatezza personale.,"[tit.] Medici, lo spreco milionario delle etichette salva privacy [testo] […] Il tagliando salva privacy viene prodotto dall'Istituto Poligrafico e Zecca dello Stato ed è sempre fornito insieme alle ricette. Lo prevede il decreto legislativo in materia di protezione dei dati personali del 30 giugno 2003 (il numero 196). L'obiettivo della norma -- in vigore solo dal 2005 -- è nascondere sulla ricetta l'identità del malato e renderla visibile in caso di necessità (togliendo il primo strato adesivo). (Simona Ravizza, Corriere della sera, 3 febbraio 2012, p. 26, Cronache). ** [tit.] Sanità, la Regione [Friuli-Venezia Giulia] taglia i moduli salva-privacy (Messaggero Veneto, 16 febbraio 2015, p. 6, Regione).","Tipo: Composizione / Verbo+nome, Formanti: salvare, privacy (inglese)"
salvarisparmio,agg,"Finalizzato a salvaguardare i risparmi, le risorse economiche delle quali si dispone.","Con l'Unione europea, in particolare con la Banca centrale (Bce), è aperto anche il dossier per il salvataggio di Monte dei Paschi e di altri tre istituti (Veneto Banca, Carige e Popolare di Vicenza) per il quali il governo ha stanziato 20 miliardi con il decreto salva-risparmio. (Alberto Gentili, Messaggero, 31 dicembre 2016, p. 10, Primo Piano).","Tipo: Composizione / Verbo+nome, Formanti: salvare, risparmio"
sambodromo,sost,"Stadio, arena pubblica adibita al ballo della samba.","Cristiano [Ronaldo] non è geniale come [Luis] Figo, capace di alternare il ricamo al lancio tranciante, ma è diventato più concreto. Ha una faccia da Hollywood e piedi da sambodromo brasiliano. (Roberto Beccantini, Stampa, 4 aprile 2007, p. 47, Sport).","Tipo: Confissazione / Suffissoide, Formanti: samba, -dromo"
sandalo-gioiello,loc nom,Sandalo arricchito con pietre e decorazioni preziose o di bigiotteria.,"Caovilla sdogana i sandali-gioiello persino in ufficio: «Vanno bene per tutto, abbelliscono la donna, la fanno sognare. Da portare con un tailleur o da sdrammatizzare con un paio di jeans». (Maria Teresa Veneziani, Corriere della sera, 29 maggio 2010, p. 43, Cronache). ** Quante paia di scarpe deve avere una ragazza? «La base sono i decoltè di due tipi: di colore nero, che funzioni con tutti gli abiti. E un altro neutro, beige o color biscotto, che scopra il piede. Un sandalo, magari coloratissimo, con il laccetto alla caviglia e un altro che va su, fino al collo del piede: turchese, corallo, fucsia. Che in inverno vada bene con una calza ma che, con la bella stagione, sia indossato a piede nudo. Non può mancare un sandalo-gioiello oro o argento» [Carla Gozzi intervistata da Simona Caporilli]. (Tempo, 27 settembre 2012, p. 18, Omnibus Tendenze).","Tipo: Composizione / Nome+nome, Formanti: sandalo, gioiello"
sanguinetiano,agg,Del poeta e critico letterario Edoardo Sanguineti.,"Piccola storia di altri tempi: non saprei dire se migliori o peggiori, ma sicuramente molto diversi. Edoardo Sanguineti faceva il critico teatrale per «l'Unità». [...] Un giorno, in un suo articolo, mi imbattei in un vero e proprio ordigno verbale: «parabachofeniano». Niente sapendo di [Johann Jakob] Bachofen, niente potevo sapere di ciò che è bachofeniano, men che meno parabachofeniano. Indignato, sottoposi al capo delle pagine culturali, intellettuale di taglio severo, quell'ordigno sanguinetiano (e forse parasanguinetiano). Senza scomporsi, mi spiegò chi era Bachofen e perché Sanguineti lo citava. Poi aggiunse, insieme gelido e indulgente: «Quando non si sa una cosa, basta chiederla». (Michele Serra, Repubblica, 20 maggio 2010, p. 32, Commenti).","Tipo: Suffissazione / Denominale, Formanti: Sanguineti (Edoardo), -(i)ano"
sanremoterapia,sost,(Scherz.) Effetto terapeutico che si otterrebbe ascoltando le canzoni del festival di Sanremo.,"Il Pdl attacca Sanremo: «Sciopero del canone se diventa il Festival dell'Unità». Replica Fabio Fazio: «La Rai è di tutti». E Monti sui gay ospiti: «Vedrò e vi saprò dire». Da stasera canzoni e cultura. «Sanremo-terapia contro le fatiche italiane», dice Luciana Littizzetto. (Corriere della sera, 12 febbraio 2013, p. 1, Prima pagina).","Tipo: Composizione / Nome+nome, Formanti: Sanremo, terapia"
santegidino,sost,Appartenente alla Comunità di Sant'Egidio.,"Si dice che la Chiesa respira soprattutto nei nuovi Movimenti, talvolta capaci di rideclinare carismi ancor vivi negli Ordini religiosi sorti nel tempo. Non pochi i cardinali affascinati da ciellini -- o cielleini, come diceva padre Turoldo --, focolarini, santegidini, neo-catecumenali, carismatici… Non pochi quelli affezionati ai meeting più diversi. (Marco Roncalli, Corriere della sera, 11 marzo 2013, p. 33, Idee & opinioni).","Tipo: Suffissazione / Denominale, Formanti: Sant'Egidio (comunità di), -ino 2 [Appartenente a, relativo a]"
santoriano,sost,Sostenitore di Michele Santoro; di Michele Santoro.,"Sull'affaire Penati si sta infatti giocando un'importante partita per il consenso di quella parte del Pd che è più sensibile al richiamo giustizialista e intransigente che proviene dalla sinistra «santoriana» e dai suoi media. (Antonio Polito, Corriere della sera, 12 settembre 2011, p. 34, Idee & opinioni). ** C'è stato un periodo interminabile in cui ogni settimana si attendevano le sue performance con interesse: i giornalisti erano costretti a seguire le prediche santoriane, nonché gli interventi degli ospiti, che puntualmente provocavano polemiche e talvolta scandalo. Onore al merito. Se un conduttore tiene banco decenni e diventa un caso mediatico, è indiscutibile: significa che vale. (Vittorio Feltri, Giornale, 28 giugno 2015, p. 26, Controcorrente).","Tipo: Suffissazione / Denominale, Formanti: Santoro (Michele), -(i)ano"
santorismo,sost,Il modo di intendere il giornalismo televisivo proprio di Michele Santoro.,"[tit.] Al cuore non si telecomanda / Il santorismo celebra la libertà di stampa negata e buca le notizie vere (Foglio, 26 marzo 2010, p. 3). ** Essendo a La 7 si festeggia il superamento del 4 per cento di ascolti -- qui il 4,4, con poco più di un milione di media. Ma che fatica assurda stare appresso a tutto, subire il santorismo mimetizzato che contempla Michael Moore e al tempo stesso sentirsi quasi in colpa ridendo alle gag di Nino Frassica... (Antonio Dipollina, Repubblica, 16 marzo 2012, p. 61, Spettacoli). ** Sono passati sette mesi dalla kermesse con cui il giornalista chiuse «Servizio pubblico» per dedicarsi, suo malgrado, al privato. Sette mesi, quasi l'invecchiamento di un vinello leggero, mica roba da palati forti come il suo. Non l'ha ancora metabolizzato, il Nostro, lo stop al programma. Lo si capisce da come inizia il pezzo uscito ieri sul «Fatto Quotidiano», locale di riferimento del santorismo. (Daniele Abbiati, Giornale, 22 gennaio 2016, p. 1, Prima pagina).","Tipo: Suffissazione / Denominale, Formanti: Santoro (Michele), -ismo"
Sar,sost,"Acronimo dell'ingl. Search and rescue, ricerca e salvataggio; squadra speciale addestrata per operazioni di individuazione e recupero.","Un lavoro che neppure le microcamere, i rilevatori radar di profondità e i sensori a infrarossi, spesso inutili nel calor bianco di rovine che avrebbero rosolato per settimane, seppero, individualmente, fare. Senza i cani come loro, senza quelle squadre di Sar, «Search and Rescue», cerca e salva, i 2.752 morti dell'11 settembre a Manhattan sarebbero stati anche di più. (Vittorio Zucconi, Repubblica, 28 agosto 2011, p. 42). ** Rispondendo alle critiche secondo le quali i cosiddetti sforzi «Sar» (acronimo inglese di search and rescue, ricerca e soccorso, ndr) funzionano come un fattore di richiamo per i migranti, la Ong crede che «tali operazioni abbiano uno scarso effetto sul numero di partenze, mentre riducono, ovviamente i rischi di mortalità». (D[aniela] Fas[sini], Avvenire, 1 aprile 2017, p. 8, Attualità).","Tipo: Prestito / Inglese, Formanti: search (inglese), rescue (inglese)"
Sarkopensiero,sost,Il pensiero politico di Nicolas Sarkozy.,"Non vi piace il trattino? Ecco il «sarkopensiero», fra sarkofobi e sarkomani (senza però sarkofagi). Sommamente sgradito a tutti è il pensiero unico. I fini pensatori ammoniscono sempre: bisognava pensarci prima. Ma, al contrario (l'intelligence suivra!), quello che vince sempre è il retropensiero. (Stefano Bartezzaghi, Repubblica, 3 aprile 2009, p. 51).","Tipo: Composizione / Nome+nome, Formanti: Sarkozy (Nicolas) (francese), pensiero"
sarkozismo,sost,Il fenomeno sociale e politico suscitato da Nicolas Sarkozy.,"Lo sfidante [François] Hollande è riuscito a compiere un piccolo capolavoro: tenere insieme riformismo e rivoluzione, la Francia protetta dell'impiego pubblico e la Francia libertaria, il rigetto del sarkozysmo e la paura dell'austerità economica, rassegnazione e rivolta. (Massimo Nava, Corriere della sera, 23 aprile 2012, p. 1, Prima pagina).","Tipo: Suffissazione / Denominale, Formanti: Sarkozy (Nicolas) (francese), -ismo"
sarkozista,sost,Chi sostiene Nicolas Sarkozy; di Nicolas Sarkozy.,"E uno dei sarkozisti della prima ora, Jacques Remiller, è sconsolato: «Il presidente è in piena deriva bobo». E il bobo è il peggior nemico sociologico della destra, è il «bourgeois bohème», cioè il ceto medio urbano benestante e con idee progressiste in materia di costume, immigrazione, ecologia. (Giampiero Martinotti, Repubblica, 15 ottobre 2009, p. 21, Politica estera). ** Riuscirà la chouannerie sarkozysta, muovendo dall’ultima trincea tradizionalista e conservatrice di Francia, la Vandea appunto, a riconquistare l’Eliseo alla destra più distratta che si sia vista al potere in Europa negli ultimi cinque anni? È difficile, ma non impossibile. (Gennaro Malgieri, Tempo, 6 maggio 2012, p. 7, Primo Piano). ** Alle 9 di sera Marine Le Pen irrompe in tv come una tigre: «In alto ci sono i socialisti e i sarkozysti, l’euro e l’Europa, l’immigrazione e il libero mercato. In basso c’è il popolo. E ci siamo noi». (Aldo Cazzullo, Corriere della sera, 24 marzo 2014, p. 1, Prima pagina). ** Rachida Dati, europarlamentare per il partito dei Repubblicani, già ministro di Sarkozy alla Giustizia nel gabinetto guidato da Francois Fillon, è considerata sarkozista della prima ora. (Maria Latella, Messaggero, 28 novembre 2016, p. 1, Prima pagina).","Tipo: Suffissazione / Denominale, Formanti: Sarkozy (Nicolas) (francese), -ista"
satyagraha,sost,Protesta pubblica non violenta che si richiama all'esempio gandhiano.,"[Marco] Pannella è al ventottesimo giorno di sciopero della fame e al quarto della sete, un satyagraha per protestare contro la condanna a morte di Tarek Aziz. Ma sono anche altre le «urgenze» radicali: Stato di diritto, anagrafe degli eletti e ripristino delle regole democratiche. (Al. T., Corriere della sera, 31 ottobre 2010, p. 5, Primo Piano).","Tipo: Prestito / Hindi, Formanti: satyagraha (hindi)"
sbattezzo,sost,Rinuncia volontaria e ufficiale al battesimo ricevuto.,"Gli Atei e Agnostici preparano uno «sbattezzo» collettivo (la richiesta di essere cancellati dagli elenchi parrocchiali) e manifesti per illustrare «quanto ci costa la Chiesa e questa visita papale». (Erika Dellacasa, Corriere della sera, 21 aprile 2008, p. 21, Cronache). ** La festa goduta in occasione del cosiddetto miracolo di San Gennaro non può essere intesa, come l' arcivescovo tiene a reiterare, come una festa di tutti i napoletani; intanto per mero motivo numerico: tra quei cittadini ci sono ben pochi veri cattolici, cioè che seguono tutta la catechesi e vanno a messa, e ci sono molti indifferenti, diversamente religiosi e atei: tutti imprudentemente contati fra i cattolici solo perché risultano nei registri battesimali (su questo esiste una giurisprudenza che permette il diritto allo sbattezzo, ma chi lo sa?). (Calogero Martorana, Repubblica, 23 ottobre 2012, Napoli, p. VIII). ** Né, in tempi recenti, si ricordano battaglie anticrocefissi della guarnita sinistra d'ateneo, che per anni ha visto, a capo della Cgil, un docente di diritto canonico molto apprezzato quanto appassionatamente anticlericale, il professor Gianni Cimbalo, autore dello statuto dell'Associazione per lo sbattezzo: (Bonifacio Borruso, Italia Oggi, 16 maggio 2013, p. 11).","Tipo: Suffissazione / Deverbale, Formanti: sbattezzarsi, suffisso zero"
sbianchettare,verb,"Cancellare con il bianchetto; in senso figurato, far sparire, insabbiare.","Il presidente danese è caloroso come solo i nordici sanno essere in certe occasioni. Cita il caso italiano perfino nel discorso del dopo-elezione. «Romano, io sono un socialista ma anche un democratico. Socialista e democratico stanno insieme nella socialdemocrazia. Unisciti a noi e sarai il benvenuto», dice. Impossibile, visto l'omaggio, declinare l'invito per la foto e non «sbianchettare» il passaggio più urticante della relazione. Il succo comunque non cambia. (Goffredo De Marchis, Repubblica, 9 dicembre 2006, p. 12). ** dietro il segreto di Stato ventennale ci dev'essere la cattiva coscienza di qualche potente politico. Forse ci daranno quelle carte, ma viene il dubbio che saranno sbianchettate. (Tony Zermo, Sicilia, 22 marzo 2014, p. 22, Noi Oggi). ** Da un paio di giorni i Cinque Stelle surfano l’onda anti-europeista sperando di restare sulla cresta e di non venirne travolti. L’altro ieri -- ipotizzando la vittoria del «Remain» -- il blog di [Beppe] Grillo era stato sbianchettato per evitare che il Movimento si mostrasse troppo vicino alle posizioni del populista inglese [Nigel] Farage, pronosticato da sconfitto. Ieri, dopo il successo del «Leave», lo stesso Grillo e [Alessndro] Di Battista hanno salutato il referendum come «la voce del popolo» per proporsi accanto al vincitore. (Francesco Verderami, Corriere della sera, 25 giugno 2016, p. 17).","Tipo: Prefissazione, Formanti: s-, bianchettare"
sblocca-reti,agg,Che spiana la strada alla liberalizzazione delle reti di distribuzione dell'energia elettrica.,"Il Senato ha convertito definitivamente in legge ieri mattina il decreto «sblocca reti» sull’energia. (Opinione, 5 agosto 2010, p. 4, Primo Piano).","Tipo: Composizione / Verbo+nome, Formanti: sbloccare, rete"
scacciacrisi,agg,"Che si propone di risolvere una situazione di crisi, di allontanare il rischio di una crisi ritenuta imminente, attenuando le tensioni che la determinano.","Spunti, affari e tendenze quest'anno alla Bit, la Borsa internazionale del turismo, che apre questa mattina a Rho e chiude domenica. In Fiera duemila espositori e 120 Paesi per una edizione «scaccia crisi». (Annachiara Sacchi, Corriere della sera, 16 febbraio 2012, p. 5, Primo Piano). ** [tit.] Con la dieta scaccia-crisi salvi salute e portafoglio [testo] […] Le nuove raccomandazioni alimentari arrivano dai geriatri che, in occasione del Congresso Nazionale della Società Italiana di Gerontologia e Geriatria, a Milano dal 21 al 24 novembre, presenteranno la dieta «scaccia-crisi» per gli anziani. I geriatri consigliano di mettere nel carrello pollo e tacchino come fonti di preziose proteine, da alternare con le uova e legumi come lenticchie, ceci e fagioli. (R. R., Sicilia, 19 novembre 2012, p. 2, Il Fatto). ** [tit.] Ville storiche e musica: il patto (inedito) scacciacrisi / Le antiche dimore ospitano esibizioni di giovani artisti. E gli spettatori diventano i nuovi mecenati. Un esperimento tutto italiano che si sta esportando all'estero (Giornale, 10 agosto 2015, p. 18, Controcorrente).","Tipo: Composizione / Nome+nome, Formanti: scacciare, crisi"
scacciadolori,sost,Sostanza farmacologica o allucinogena che attenua o elimina il dolore.,"[tit.] La scossa scaccia-dolore è diventata più intelligente / Migliora la tecnica che impiega microscariche (Corriere della sera, 27 giugno 2010, p. 61, Salute).","Tipo: Composizione / Verbo+nome, Formanti: scacciare, dolore"
Scajola boy,loc nom,"Sostenitore e collaboratore di Claudio Scajola, ministro per le Attività produttive.","Per Sanremo, 57 mila abitanti, quarto comune della Liguria, un declino lento, ma ineluttabile? «Assolutamente no -- mette le mani avanti Maurizio Zoccarato, sindaco Pdl dal giugno 2009, uno degli Scajola boy, i giovani amministratori locali lanciati dall'ex ministro dello Sviluppo Economico nel suo feudo imperiese --. La mia amministrazione non concederà mai la revoca del vincolo alberghiero a quegli hotel. Sono stato chiaro?». (Teodoro Chiarelli, Stampa, 8 gennaio 2011, p. 19, Cronache Italiane).","Tipo: Composizione / Nome+nome, Formanti: Scajola (Claudio), boy (inglese)"
scajoliano,sost,"Sostenitore di Claudio Scajola, già ministro degli Interni e poi per le Attività produttive; relativo a Claudio Scajola.","Sentiamo ancora distante la nuova esperienza regionale del presidente [Claudio] Burlando. Respiriamo ancora un'aria un po' troppo scajoliana. Sembra quasi che in questa terra, nessuno voglia disturbare il vecchio manovratore. (Stampa, 21 ottobre 2005, Imperia, p. 45). ** E' proprio questa sequenza di sviluppi che impone per tutta la giornata la consegna del silenzio agli «scajoliani» che chiedono di non essere citati «perché il momento è delicato». (Fabrizio de Feo, Giornale, 13 marzo 2011, p. 11, Interni).","Tipo: Suffissazione / Denominale, Formanti: Scajola (Claudio), -(i)ano"
scalabile,agg,"In economia, che può essere acquisito al fine di ottenerne il controllo; usato anche in altri settori, in senso figurato.","Ma se si trattava del tricolore, non bastava il presidio di Bankitalia, rafforzato da clausole statutarie antiscalata? «Certo, un conto è crescere perché lo si ritiene utile e un altro conto sarebbe gonfiarsi a scopi difensivi. Di questo passo finiremmo ad avere un'unica banca, grandissima, non scalabile, ma anche inefficiente e anticoncorrenziale» [Sergio Chiamparino intervistato da Massimo Mucchetti]. (Corriere della sera, 27 giugno 2010, p. 25, Economia). ** Quando il governo di Roma è debole, i cacicchi tirano su la testa ed esibiscono i plebisciti e il notabiliato da cui sono sorretti. Succede soprattuto a sinistra dove, secondo una tradizione recente, i partiti sono più scalabili e dove i casi più scintillanti sono quelli del sindaco di Firenze, Matteo Renzi [...] e del presidente della Puglia, Nichi Vendola [...]. Il fenomeno ora emerge anche a destra, favorito dalla crisi quasi improvvisa di una leadership sinora non contendibile. (Mattia Feltri, Stampa, 5 ottobre 2011, p. 12, Interno). ** Un partito dove tutto è già scontato non esclude il voto d’opinione, ma certo è difficile che lo incoraggi. Ma per paradosso, un partito così perfettamente controllabile è anche un partito facilmente scalabile. Vuol dire questo. I tesserati, si è detto, oggi a Napoli sono 2.800, ogni tessera costa in media 15 euro. In linea teorica potrebbe bastare un investimento di 21 mila euro per garantire a chicchessia il controllo del 51% del partito. (Marco Demarco, Corriere della sera, 9 marzo 2016, p. 3, Primo piano).","Tipo: Suffissazione / Deverbale, Formanti: scalare, -abile"
scalabilità,sost,"In economia, proprietà di essere scalabile, cioè acquisito al fine di essere pienamente controllato; in informatica, possibilità di utilizzare programmi e ambienti operativi su configurazioni hardware diverse.","Come valore di Borsa, nelle ultime settimane a Piazza Affari sono stati bruciati i 10 miliardi raccolti con gli aumenti di capitale di Intesa Sanpaolo (5 miliardi), Montepaschi e Banco Popolare (2 miliardi ciascuno) e Ubi Banca (1 miliardo), portando la capitalizzazione delle prime sei banche quotate a 55 miliardi, praticamente quanto la sola spagnola Santander. E questo inevitabilmente riporta all' attenzione il tema della «scalabilità» delle banche italiane, cui fa argine lo scudo alzato dalla Banca d' Italia che deve autorizzare ogni acquisto di quote oltre il 10%, o comunque rilevanti in un istituto italiano. (Fabrizio Massaro, Corriere della sera, 11 agosto 2011, p. 3, Primo Piano).","Tipo: Suffissazione / Deaggettivale, Formanti: scalabile, -ità"
scaldacuore,sost,"Capo d’abbigliamento femminile, perlopiù di lana leggera, che copre la parte superiore del busto.","Belle le scarponcine in piuma per riscaldare anche i più freddolosi, innovativi i plaid che diventano cuscino e ancora tante idee per coprire i divani e poltrone complete di multitasche. Moltissimi gli oggetti in pannolenci come portapane, portaposate, centrini e scalda cuori. (Stampa, 20 dicembre 2008, Asti, p. 78).","Tipo: Composizione / Verbo+nome, Formanti: scaldare, cuore"
scaldacuori,agg,"Che dà conforto, che incoraggia.","C’erano le bellezze d’Italia, il leader che parlava con dietro una città turrita e illuminata assai simbolica, un disneyanissimo gruppo di ragazzi con qualche faccia etnica e una biondina in primo piano; un insieme scalda-cuori modello Barilla-Mulino Bianco, da far pensare che alla fine Veltroni avrebbe tirato fuori dalla tasca un fusillo. (Maria Laura Rodotà, Corriere della sera, 28 giugno 2007, p. 5, Primo Piano).","Tipo: Composizione / Verbo+nome, Formanti: scaldare, cuore"
scalfariano,agg,"Di Eugenio Scalfari, giornalista e scrittore, fondatore e per lungo tempo direttore del quotidiano «la Repubblica».","è un semplice esercizio dialettico suggerito dallo stupore davanti alla cocciutaggine del quotidiano scalfariano nel battere, invano, il chiodo sessuale. (Vittorio Feltri, Libero, 12 luglio 2009, p. 1, Prima pagina). ** Poi [Mattia Fantinati] attacca gli sponsor, si concede uno scalfariano «Io non ci sto» e conclude con una serie di domande retoriche, l’ultima delle quali guarda dritta al Vaticano: «Quando la Chiesa caccerà i mercanti dal tempio?». (Alessandro Finazzi, Corriere della sera, 27 agosto 2015, p. 19, Politica).","Tipo: Suffissazione / Denominale, Formanti: Scalfari (Eugenio), -(i)ano"
scalfarizzare,verb,"Assimilare ai comportamenti o alle scelte politiche di Oscar Luigi Scalfaro, ex presidente della Repubblica.","Il rischio, per dirla in sintesi, è nella tentazione di «arruolare» il Capo dello Stato in uno degli schieramenti in campo, di farne la punta di diamante di una sorta di nuovo «antiberlusconismo costituzionale» e di «scalfarizzare» (come ha annotato con felice neologismo l'onorevole Rao, dell'Udc) un Presidente della Repubblica dal quale -- oggi più che mai -- è lecito attendersi che continui a essere quel che fino ad oggi è stato: una «figura di garanzia», come appunto ricordato ieri da Umberto Bossi. (Federico Geremicca, Stampa, 12 febbraio 2009, p. 1, Prima pagina).","Tipo: Suffissazione / Denominale, Formanti: Scalfaro (Oscar Luigi), -izzare"
scalzista,sost,Chi sceglie di camminare a piedi nudi.,"A piedi nudi: da Capalbio a Los Angeles. Che sia un matrimonio, lo shopping, la spesa, il party o il teatro. Comunque senza scarpe. Divieti non ne esistono, dunque «che male c'è»?, dicono gli «scalzisti» americani (i barefooters, emanazione di una moda anni Novanta made in Nuova Zelanda) che da un po' chiedono anche strade e percorsi ad hoc. (Paola Pollo, Corriere della sera, 19 luglio 2006, p. 26, Cronache).","Tipo: Suffissazione / Deaggettivale, Formanti: scalzo, -ista"
scarrellamento,sost,Fuoriuscita dai binari o dalle apposite guide.,"L'arcivescovo ha raccontato che parlava in italiano senza accenti e che ha farfugliato qualcosa come «Lei non deve dire... tu non devi fare», senza riuscire a completare le frasi nonostante monsignor [Giuseppe] Betori lo sollecitasse ad aprirsi. Nel frattempo dalla pistola giungeva un sinistro rumore metallico, simile a quello di uno scarrellamento. (Franca Selvatici, Repubblica, 23 novembre 2011, Firenze, p. VII).","Tipo: Prefissazione, Formanti: s-, carrellamento"
scenarista,sost,Chi delinea gli scenari politici e militari che si configurano su scala nazionale o mondiale a seguito di un evento.,"Scenaristi fantasiosi ipotizzano che la Grecia verrà forzata a uscire dall’euro per condurla nelle mani della Russia. Ma non è fantasioso dire che Mosca stia offrendo aiuto alla Grecia in cambio di vantaggi geopolitici. (Carlo Pelanda, Foglio, 23 maggio 2012, p. 2).","Tipo: Specializzazione, Formanti: scenario, -ista"
schedatura genetica,loc nom,"Rilevazione, registrazione e classificazione delle caratteristiche del patrimonio genetico individuale.","Nello stesso giorno in cui si apre il processo per il caso Yara, basato quasi esclusivamente sulla prova del Dna, il governo apre definitivamente la strada alla schedatura su base genetica di centinaia di migliaia -- milioni, in prospettiva -- di italiani: un passaggio cruciale, con buona pace della privacy, per dare la caccia agli assassini e agli autori di altri crimini violenti, ma non solo. Un cervellone nazionale, e un laboratorio centrale, custodiranno il profilo genetico di chiunque sia stato non solo condannato ma anche semplicemente arrestato, fermato, messo ai domiciliari, in comunità. (Luca Fazzo, Giornale, 4 luglio 2015, p. 15, Attualità).","Tipo: Composizione / Nome+aggettivo, Formanti: schedatura, genetico"
schiaffone umanitario,loc nom,"(Iron.) Minaccia provocatoria che ha lo scopo di ricondurre qualcuno sulla retta via, su posizioni dalle quali si è allontanato.","quel che più importa è che gli «schiaffoni umanitari» hanno fatto girare il vento, ricompattando attorno al segretario del maggior partito della sinistra tutte le organizzazioni tradizionalmente fiancheggiatrici. (Antonella Rampino, Stampa, 23 marzo 2004, p. 11, Interno).","Tipo: Composizione / Nome+aggettivo, Formanti: schiaffone, umanitario"
sciopero virtuale,loc nom,"Forma di protesta attuata mantenendo l'impegno lavorativo contrattuale, in conseguenza della quale il lavoratore non percepisce il relativo compenso e il datore di lavoro deve versare la somma trattenuta per lo sciopero su un fondo speciale a gestione concordata.","Scioperare meno, anzi quasi per nulla. Di più: scioperare per finta. In modo che chi lavora ci rimetta una giornata di paga, e chi dà lavoro alla fine riesca pure a guadagnarci. Lo chiamano «sciopero virtuale», un neologismo tutto italiano. Sì, perché l'idea è del governo Berlusconi e non ha alcun precedente. In nessuna parte del mondo. […] Funzionerà -- dovrebbe funzionare -- così: il sindacato indice lo sciopero. I dipendenti vanno lo stesso al lavoro, svolgono le loro mansioni ma rinunciano alla paga. Quei soldi verranno poi inseriti in un fondo, sul cui uso si discuterà assieme al sindacato. Questo è lo sciopero virtuale. (Liberazione, 26 febbraio 2009, p. 2, Primo piano). ** Da troppo tempo si parla di alcune misure che andrebbero prese. Prime fra tutte, quelle su come si proclama uno sciopero. […] Serve una legge e tocca a governo e Parlamento prendere l'iniziativa. L'ex ministro del Lavoro, Maurizio Sacconi, presentò nel 2009 un disegno di legge delega, poi arenatosi in Parlamento, che prevedeva procedure di questo tipo e rilanciava anche lo «sciopero virtuale», cioè quello che si fa ma non si vede. (Enrico Marro, Corriere della sera, 4 ottobre 2012, p. 38, Idee & opinioni).","Tipo: Calco lessicale / Nome+aggettivo, Formanti: sciopero, virtuale"
scollinare,verb,"In senso figurato, oltrepassare, superare un limite stabilito.","Insomma, la strada, per [Mario] Monti, che pure ha saputo scollinare una manovra di non facile digestione per i partiti che lo sostengono in Parlamento, è ancora in salita. E tutto dipenderà dai risultati che l'esecutivo saprà portare a casa, a cominciare dallo spread dei titoli di Stato, vero termometro della credibilità italiana sui mercati. (Cristina Ferrulli, Adige, 28 dicembre 2011, p. 3, Attualità). ** Sul punto di scollinare i 60 anni (compleanno il prossimo 1 gennaio), Christine [Lagarde] non ha più nulla della reine de la gaffe di un tempo. Quando, per esempio, visti i rincari della benzina, esortò i francesi a usare la bicicletta. (Rodolfo Parietti, Giornale, 30 giugno 2015, p. 4, Il Fatto).","Tipo: Metaforizzazione, Formanti: scollinare"
sconfittista,agg,"Relativo a chi ha subito una sconfitta, a chi si considera perennemente sconfitto, perdente.","Credo che sia già segnato il pronostico delle prossime elezioni regionali. Più c’è da ampliare la battaglia per evitare un destino sconfittista, più i partiti che dovrebbero stare insieme nel centrodestra si chiudono a riccio. (Francesco Storace, Giornale d'Italia, 12 settembre 2014, p. 1, Prima pagina).","Tipo: Suffissazione / Denominale, Formanti: sconfitta, -ista"
scudare,verb,"In senso figurato, coprire come con uno scudo, occultare.","Per sanare la situazione era infatti sufficiente pagare il 5% del capitale nascosto (il 6-7% per chi ha scudato alla fine, da gennaio ad aprile 2010), meno di un quarto della più bassa aliquota Irpef. Un condono tuttavia più caro di quelli del 2001-2003, dove si pagava solo il 2,5%, che portarono alla luce 77 miliardi per un gettito di un paio di miliardi. (Enrico Marro, Corriere della sera, 18 agosto 2011, p. 10, Primo Piano). ** Durante le indagini sulla transazione Mps-Santander per Antonveneta, i militari guidati dal generale Giuseppe Bottillo si sono accorti che [Gianluca] Baldassarri, negli ultimi dieci anni, aveva scudato circa 20 milioni di euro. Ma che il flusso di denaro era più intenso all’indomani dell’operazione Antonveneta, ossia dopo il 2007. (Valentina Errante, Messaggero, 7 febbraio 2013, p. 2, Primo Piano). ** Il meccanismo, a voler molto semplificare, prevede due formule. Una forfettaria, per chi rimpatria meno di due milioni, che porta a un costo su quattro anni del 9 per cento. E una analitica (che si applica a chi non accetta la forfettaria o che ha più di due milioni da scudare), che ha aliquote e sanzioni che cambiano da caso a caso. Proprio queste differenze e articolazioni possono allungare i tempi del governo nel fare cassa. (Nicola Porro, Giornale, 9 maggio 2015, p. 1, Prima pagina).","Tipo: Suffissazione / Denominale, Formanti: scudo, -are 1 [Suffisso verbale]"
scudato,sost,"In senso figurato, chi o che è coperto come da uno scudo, riparato.","In salita, invece, la strada per il prelievo sui capitali già scudati, come anche divisioni ci sarebbero sull’ipotesi, lanciata dalla Lega, di spalmare il tfr sulle buste paga. (Adige, 18 agosto 2011, p. 4, Attualità). ** sicuramente praticabile è la proposta di un accordo con la Svizzera simile a quello stipulato da Germania e Inghilterra sui capitali non scudati. (Emilio Barucci, Unità, 18 agosto 2012, p. 3). ** Entro la fine di settembre si devono chiudere tutte le pratiche. In concomitanza con la presentazione della dichiarazione dei redditi del 2014, che già terrà conto del patrimonio all'estero. A quel punto l'incartamento verrà inviato a un funzionario dell'Agenzia delle entrate che esaminerà l'istanza e la autoliquidazione delle imposte e sanzioni che sono state calcolate dai consulenti dello scudato (sì, lo so, tecnicamente non è uno scudo fiscale, ma abbiate pazienza). A quel punto se l'Agenzia accetta, si chiude tutto e il Tesoro incassa nel 2015. Se l'Agenzia si mette di traverso, si apre un contraddittorio e il rischio è che la cosa si possa concludere solo nel 2016. (Nicola Porro, Giornale, 9 maggio 2015, p. 1, Prima pagina).","Tipo: Suffissazione / Denominale, Formanti: scudo, -ato"
scudo fiscale,loc nom,"Provvedimento legislativo di sanatoria e tutela del contribuente, finalizzato a favorire il rientro di capitali illegalmente detenuti all'estero; anche in senso figurato.","[tit.] Scudi fiscali in Europa / In Francia e Germania si discute di provvedimenti per il rientro dei capitali dall'estero. Le ipotesi per l'Italia / Tra le misure allo studio anche i vincoli di reinvestimento [testo] Gli scudi fiscali possono essere l'arma in più degli Stati europei contro i paradisi fiscali. (Mauro Meazza, Sole 24 Ore, 20 marzo 2009, p. 1, Prima pagina). ** la Francia resta comunque invischiata nella crisi europea e l'Eliseo -- che già mesi fa aveva rinunciato allo scudo fiscale -- reagisce con una manovra straordinaria. (Stefano Montefiori, Corriere della sera, 25 agosto 2011, p. 17, Primo Piano). ** ieri è intervenuto sulla vicenda il difensore dell'indagato, Luca Petrucci. «Luigi Lusi non ha mai usufruito dello scudo fiscale per far rientrare in Italia i soldi della Margherita -- ha dichiarato -- il senatore ha detto tutto quello che c'era da dire ai magistrati». (Francesco Tamburro, Sicilia, 3 febbraio 2012, p. 3, Il Fatto). ** Nonostante i tre scudi fiscali del passato, numerosi italiani hanno ancora quattrini depositati all'estero. […] Ci sono tutte le premesse per un gran successo della cosiddetta voluntary disclosure. Avvocati, tributaristi, commercialisti e banche di mezza Europa sono sommersi da richieste per far rientrare i capitali in Italia. (Nicola Porro, Giornale, 9 maggio 2015, p. 1, Prima pagina).","Tipo: Polirematica / Nome+aggettivo, Formanti: scudo, fiscale"
scuola-azienda,loc nom,Sistema scolastico improntato a un modello di efficienza aziendale.,"«Noi Profumo non lo vogliamo», ritmano i ragazzi trincerati dietro gli striscioni. E penso che cambiano i cognomi ma l’indistinta rabbia è la stessa. Un anno fa i nemici giurati erano [Silvio] Berlusconi e [Mariastella] Gelmini, adesso odiano gli illuminati bocconiani, domani se la prenderanno con i prossimi inquilini del Palazzo, come tanti anni fa erano pronti a sputare in faccia a [Luigi] Berlinguer. «No alla scuola azienda, pezzo di m…» incalzano altri. Mi chiedo perché poi la scuola non debba funzionare come un’azienda, non foss’altro perché un’azienda fa, e fare, lavorare, produrre è meglio di urlare sempre contro gli stessi simbolici mostri da abbattere. (Lidia Lombardi, Tempo, 15 novembre 2012, p. 7, Primo Piano).","Tipo: Composizione / Nome+nome, Formanti: scuola, azienda"
securitarismo,sost,"Tendenza collettiva alla ricerca della sicurezza, della stabilità e dell'ordine.","«Troviamo rapidamente un altro segretario. Va bene anche [Dario] Franceschini, l'unico che si è occupato delle periferie». Oppure? «Non vedo nel Pd personaggi di grande carisma. Potrebbero anche fare sei mesi per uno. Basta che non litighino». E inoltre? «Che curino la questione meridionale. E che contrastino qualunquismo, securitarismo e razzismo di Berlusconi» [Michele Emiliano intervistato da A(ndrea) Gar(ibaldi)]. (Corriere della sera, 21 febbraio 2009, p. 9, Politica).","Tipo: Suffissazione / Deaggettivale, Formanti: securitario, -ismo"
self-storage,sost,Deposito a pagamento per la custodia di oggetti personali o suppellettili domestiche.,"Ora arrivano quelli del cambio stagione: lini e cotoni inscatolati per riprendere cachemire e cappotti, l'armadio fuori casa, il self storage. Un sistema di chiavi e card permette di entrare solo al proprietario, intorno la vigilanza è costante. (Luisa Pronzato, Corriere della sera, 18 settembre 2010, p. 10).","Tipo: Prestito / Inglese, Formanti: self (inglese), storage (inglese)"
semifestività,sost,Giornata parzialmente festiva.,"La questione della celebrazione dei 150 anni dell'Unità d'Italia sembrava finalmente risolta: [...] Il decreto -- numero 5 del 22 febbraio -- oltre che breve doveva essere, a riguardo, chiaro. Invece breve lo è -- appena 11 righe -- ma chiaro proprio per niente. «Dall'attuazione del presente decreto -- dice il comma 3 dell'articolo 1 -- non devono derivare nuovi o maggiori oneri a carico della finanza pubblica». La norma, infatti, dice che i costi della festività straordinaria dovranno essere coperti dalla soppressione -- solo per quest'anno -- di quella del 4 novembre. Ma quest'ultima è una «semifestività», e quindi in grado di coprire solo una parte del costo complessivo della festa vera del 17 marzo. (Raffaello Masci, Stampa, 5 marzo 2011, p. 13, Interno).","Tipo: Prefissazione, Formanti: semi-, festività"
semimaggioritario,agg,Che fonde meccanismi propri dei sistemi elettorali maggioritario e proporzionale; solo in parte maggioritario.,"Ormai è chiaro che ci terremo per chissà quante altre generazioni ancora la democrazia acefala a cui siamo da sempre abituati (fatta salva la parentesi di imperfetti esperimenti semimaggioritari durata circa un ventennio): un parlamentarismo congegnato in modo da assicurare governi instabili e precari, primi ministri deboli e ricattabili, una legge elettorale proporzionale senza neppure più i partiti forti di un tempo. (Angelo Panebianco, Corriere della sera, 9 maggio 2017, p. 1, Prima pagina).","Tipo: Prefissazione, Formanti: semi-, maggioritario"
semiosfera,sost,Rete di segni usati come codici comunicativi.,"Il prezzo certo è variabile di non poco conto. Ma più in termini di sintonia con il prezzo psicologico, quello ritenuto «equo», che non con il continuo perseguire una logica ribassista. L'adozione del prezzo come principale beneficio non può inoltre non influire negativamente sui conti economici deprimendo così gli investimenti necessari per generare un effettivo valore per il consumatore. Mi domando se la sua minore soddisfazione -- certificata da una ricerca CFI commissionata da Manageritalia e Confcommercio su ben tredici settori: cinque punti in meno nell'ultimo anno! -- non sia da porsi in rapporto proprio alla minore attenzione di chi produce a queste dimensioni del valore. Da comunicare quando il consumatore è disponibile ad ascoltare, a ricevere proposte su scelte che lo interessino realmente e non da insidiare ad ogni piè sospinto con messaggi commerciali. Che invadono ormai ogni spazio della semiosfera e della quotidianità. (Giampaolo Fabris, Repubblica, 19 ottobre 2009, Affari & Finanza, p. 16).","Tipo: Confissazione / Prefissoide, Formanti: semio-, sfera"
sensoristica,sost,"Lo studio, la progettazione e la realizzazione di sensori e le tecnologie relative al loro funzionamento.","Oltre al risparmio energetico le ricerche avviate riguardano il controllo remoto degli apparecchi, le reti che devono unirli, la sensoristica che rileva il loro funzionamento e i sistemi di controllo dell'insieme. (Giovanni Caprara, Corriere della sera, 10 maggio 2011, p. 32).","Tipo: Suffissazione / Denominale, Formanti: sensore, -istica"
senza se e senza ma,loc avv,"Incondizionatamente, senza condizioni.","un ultimo e salutare accorgimento: il giudice che non rientra in servizio a tempo debito passi automaticamente e definitivamente nella pubblica amministrazione. Senza se e senza ma, senza deroghe da codice canonico, senza postille ed eccezioni causidiche. (Pino Bianco, Riformista, 29 dicembre 2007, p. 5). ** Eppure un’Alitalia diversa è possibile: non certo ripianando le perdite senza se e senza ma (cosa tra l’altro non più possibile in sede comunitaria), ma al contrario facendosi carico della necessità che una compagnia italiana, magari inserita in un network internazionale, sia funzionale agli interessi della prima industria nostrana, il turismo. (Enrico Cisnetto, Mattino, 6 marzo 2008, p. 10). ** Centonovanta agenti feriti sono un tributo insostenibile, la Val di Susa è diventata monopolio della nuova eversione. Condannare senza se e senza ma è doveroso per chiunque abbia a cuore le sorti del Paese. (Messaggero, 4 luglio 2011, p. 1, Prima pagina). ** Fabio Granata (Fli): «A Palermo e in Sicilia siamo alternativi al Pdl e al vecchio assetto di potere, senza se e senza ma: Massimo Costa e i potenziali alleati lo tengano ben in mente. Altrimenti ognuno per la sua strada». (Giovanni Ciancimino, Sicilia, 9 marzo 2012, p. 6, Il Fatto). ** mai dimenticare che il «fiscal compact», l’insieme di regole targate Merkel che accomuna tutti i Paesi dell’euro in una sola griglia antisprechi, esiste ancora, e ci ha piantato nella Costituzione un chiodo chiamato pareggio di bilancio «senza se e senza ma» (chissà come si dirà in tedesco). (Luigi Offeddu, Corriere della sera, 26 febbraio 2014, p. 13, Primo Piano).","Tipo: Calco lessicale / Internazionalismo, Formanti: senza, se, ma"
sequestro-lampo,loc nom,Sequestro di brevissima durata.,"[tit.] Il giallo del cassiere di [Silvio] Berlusconi / Sequestro-lampo. I banditi offrivano carte sul caso Mondadori [testo] Sei arresti per un sequestro-lampo nella notte tra il 15 e il 16 ottobre scorsi. Vittima il ragioniere Giuseppe Spinelli, uomo di fiducia di Silvio Berlusconi. Tenuto in ostaggio con la moglie nella loro casa. I malviventi volevano 35 milioni per carte sul «Lodo Mondadori». (Luigi Ferrarella e Giuseppe Guastella, Corriere della sera, 20 novembre 2012, p. 1, Prima pagina). ** Ci sono zone fuori Tripoli, come quella a ovest, sulla strada costiera che porta alla Tunisia, dominata dalla tribù Wersahfana, che ha avuto un altissimo numero di sequestri-lampo. In genere sono rapimenti a scopo di estorsione. (Cristiano Tinazzi, Messaggero, 21 settembre 2016, p. 7, Primo Piano).","Tipo: Composizione / Nome+nome, Formanti: sequestro, lampo"
service-provider,loc nom,"Fornitore di servizi, che fornisce servizi; con particolare riferimento ai servizi di telefonia e di accesso alla rete telematica.","Con le soluzioni di Uno Communication, inoltre, i gestori degli hot spot non devono farsi carico dell'attivazione e registrazione degli utenti. Tutte le operazioni, infatti, possono essere eseguite autonomamente dagli utilizzatori attraverso un'apposita interfaccia personalizzabile (compresa nel prezzo della soluzione) che, nel giro di pochi istanti, consente di accreditarsi e di avere subito accesso alla rete da tutti gli hot spot del service provider presenti sul territorio. (Maria Luisa Romiti, Repubblica, 21 novembre 2011, Affari & Finanza, p. 28).","Tipo: Prestito / Inglese, Formanti: service (inglese), provider (inglese)"
service tax,loc nom,"Tassa sui servizi, imposta indiretta sui servizi erogati dalle amministrazioni locali ai cittadini.","Con l’autonomia impositiva dei comuni arriverebbe anche la «service tax», che metterebbe insieme tutte le tasse sulla casa, comprese quelle catastali e di registro. (Messaggero, 26 giugno 2010, p. 4, Primo piano). ** [tit.] Sospesa l'Imu, è in arrivo la «service tax» [testo] […] Si parla già di una nuova «service tax» che dovrebbe accorpare l'imposta sulla casa, quella sui rifiuti (Tares) e gli oneri per i servizi indivisibili dovuti ai comuni. (Claudio Nino Busacca, Sicilia, 27 maggio 2013, p. 10, Economia & finanza).","Tipo: Prestito / Inglese, Formanti: service (inglese), tax (inglese)"
servizio a valore aggiunto,loc nom,Servizio commerciale proposto a pagamento dai gestori telefonici alla propria clientela.,"In Italia il giro d'affari legato alle «app» evolute è superiore ai 50 milioni di euro l'anno, a cui si sommano circa mezzo miliardo derivanti dai cosiddetti «Vas», servizi a valore aggiunto, cioè contenuti più basici che spaziano dalle informazioni via sms alle suonerie. (Daniele Sparisci, Corriere della sera, 26 settembre 2011, p. 57, Tecnologie).","Tipo: Polirematica / Nome+preposizione+nome+aggettivo, Formanti: servizio, valore, aggiunto"
sessualmente corretto,loc nom,(Iron.) Che corrisponde in modo equilibrato alla rappresentazione sociale della sessualità.,"la scelta della toilette in cui fare pipì è diventa una questione di genere. […] Se sei maschio e avverti un'anima femminile che palpita dentro di te, puoi tranquillamente andare al bagno delle femmine dove troverai certamente la tavoletta già abbassata. Vale il reciproco: le ragazze che si sentono piene di testosterone, corrono a fare la pipì dai maschi. La diffusione di queste stramberie sessualmente corrette sta diventando un'ossessione di Stato. (Paolo Guzzanti, Giornale, 20 giugno 2015, p. 1, Prima pagina).","Tipo: Composizione / Avverbio+aggettivo, Formanti: sessualmente, corretto"
sessuoterapeuta,sost,Specialista nella diagnosi e nella cura dei disturbi della sessualità.,"A riequilibrare l'equazione «maschio fedifrago seriale e femmina traditrice selettiva» ci pensano le altalene ormonali. «Recenti sono le scoperte del ruolo dell'ossitocina nelle femmine e della vasopressina nei maschi -- conclude lo psicologo e sessuoterapeuta dell'Aispa, Riccardo Perris --, dalla cui quantità nell'organismo sembra dipendere la predisposizione alla fedeltà». (Paola D'Amico, Corriere della sera, 20 settembre 2008, p. 6).","Tipo: Confissazione / Prefissoide, Formanti: sessuo-, terapeuta"
set-top-box,loc nom,Ricevitore per la decrittazione di programmi a pagamento della televisione digitale.,"Al Ces [International Consumer Electronics Show] ci sarà l'annuncio di nuovi partner -- Lg e Samsung per gli schermi, Motorola per il set-top box -- e la presentazione di un po' di contenuti. Secondo indiscrezioni sarà possibile scoprire almeno 30-40 canali tematici (e senza un palinsesto fisso) dei cento annunciati ormai diversi mesi fa. (Federico Cella, Corriere della sera, 8 gennaio 2012, p. 25, Cronache).","Tipo: Prestito / Inglese, Formanti: set (inglese), top (inglese), box (inglese)"
sexy-scandalo,loc nom,Scandalo sessuale.,"Ci sarà Angela Merkel, forte di fianchi. Michele Santoro che suona ai citofoni e Marco Travaglio. Angelino Alfano e Maurizio Belpietro. E la voce, intercettata, del protagonista del sexy-scandalo giudiziario, Gianpi Tarantini. Tornano il 26 settembre su Sky […] gli «Sgommati»: (R. S., Corriere della sera, 22 settembre 2011, p. 59, Spettacoli).","Tipo: Composizione / Aggettivo+nome, Formanti: sexy (inglese), scandalo"
sfiducia costruttiva,loc nom,"Istituto costituzionale che vieta a un parlamento elettivo di votare la sfiducia al governo in carica, se non concede simultaneamente la fiducia a un altro governo.","Riduzione immediata del numero dei parlamentari (circa 500 alla Camera e 250 al Senato) a partire dal 2013, superamento del bicameralismo paritario, introduzione della sfiducia costruttiva, potere del premier di nomina e revoca dei ministri. Pd e Udc, incontratisi ieri sul tema delle riforme e della legge elettorale, hanno trovato l'accordo sulla riforma costituzionale che dovrà fare da «cornice» alla riforma del Porcellum. (Em[ilia] Pa[tta], Sole 24 Ore, 15 febbraio 2012, p. 17, Politica e Società). ** Visto che si metteva mano alla Costituzione, e si voleva rafforzare il governo in parlamento, forse si poteva compiere il passo ulteriore di introdurre clausole simili agli articoli 67 (sfiducia costruttiva) e 68 (possibilità di ottenere lo scioglimento del parlamento in caso di bocciatura della questione di fiducia) del Grundgesetz tedesco: queste sono le armi fondamentali contro forze di opposizione non coalizzabili o contro rotture della maggioranza. (Michele Salvati, Corriere della sera, 19 aprile 2016, p. 27, Idee & opinioni).","Tipo: Polirematica / Nome+aggettivo, Formanti: sfiducia, costruttivo"
sfoglino,sost,Uomo abile nel preparare a mano la sfoglia per la pasta fatta in casa.,"oggi alle 16 comincerà la disfida per conquistare l'ambito titolo di Miss Tagliatella, il concorso che assegna il trofeo dedicato a Enzo Tassi, gastronomo emiliano del dopoguerra. Si sfideranno a colpi di mattarello le vincitrici (e un vincitore, nel 2009 furono tre gli sfoglini) delle eliminatorie disputate in Emilia-Romagna, Veneto e Lombardia. (Giorgia Olivieri, Repubblica, 8 dicembre 2010, Bologna, p. XIII).","Tipo: Suffissazione / Denominale, Formanti: sfoglina, -o"
sgarbiano,agg,"Tipico di Vittorio Sgarbi, storico dell'arte e esponente politico del centrodestra; di Vittorio Sgarbi.","Un rebus per la classe imprenditoriale divisa tra chi crede ancora nelle virtù taumaturgiche di Marchionne e chi ormai manifesta scetticismo, anche senza ricorrere ai toni sgarbiani del signor Tod's, che possono sì fissare un concetto nell'immaginario collettivo ma di sicuro non aiutano a risolvere i problemi. (Massimo Mucchetti, Corriere della sera, 19 settembre 2012, p. 1, Prima pagina).","Tipo: Suffissazione / Denominale, Formanti: Sgarbi (Vittorio), -(i)ano"
Sgr,sost,Sigla di Società gestione risparmio.,"L'Efsf ha tante facce. Nato con le garanzie degli Stati è percepito come un organismo pubblico visto che la sua gestione e la forza di fuoco dipendono dalle decisioni prese da capi di Stato e di governo. Eppure è strutturato come una Sgr a tutti gli effetti, perfino nella sede fiscale. Solo il controllo del rischio è seguito a Berlino dagli esperti della Finance Agency Gmbh, nella sostanza il ministero delle Finanze tedesco. […] Tra le ipotesi in campo c'è quella di definire il suo passaggio da Sgr a vera e propria banca, cosa che in realtà è già parzialmente visto che ha curato tre emissioni obbligazionarie. (Massimo Sideri, Corriere della sera, 22 ottobre 2011, p. 6, Primo Piano). ** Oggi e domani, banche, Sim, Sgr, compagnie di assicurazione (a sorpresa) e fiduciarie saranno assaltati dagli «interessati» in cerca di chiarimenti e soluzioni che non sarà possibile dare loro. (Sole 24 Ore, 15 febbraio 2012, p. 19, Norme e Tributi).","Tipo: Sigla, Formanti: società, gestione, risparmio"
shaboo,sost,"Droga sintetica, assimilabile a un'anfetamina metilata o metilanfetamina, proveniente dall'Estremo Oriente.","[tit.] Allarme shaboo, la droga dai mille volti [testo] [...] Non è la mancanza di lavoro in Italia a tener lontano il nipote di Jocelyn da Milano, ma la diffusione dello shaboo (si pronuncia shabù). Una droga diffusa nella comunità filippina ma che ora sta allargando pericolosamente il suo raggio d’azione. (Simone Marcer, Avvenire, 6 marzo 2016, Milano, p. II).","Tipo: Prestito, Formanti: shaboo"
shahid,sost,"Nel mondo islamico, chi è disposto a sacrificare la propria vita per l'affermazione dell'ideale religioso.","Chi muore va glorificato, perché va a arricchire il pantheon degli shahid, i «martiri». Un culto che può essere celebrato anche in assenza del corpo. (Renzo Guolo, Repubblica, 7 maggio 2011, p. 1, Prima pagina). ** Il termine egiziano shahid (al plurale shuhada) viene utilizzato per designare chi si immola come «martire». Etimologicamente la parola significava «testimone», proprio come nel caso del greco martys . Nel Corano il termine ricorre 55 volte, per lo più nel senso giuridico di testimone. Ieri un leader dei Fratelli musulmani ha rivolto un appello agli egiziani, chiedendo loro di prepararsi a sacrificare la loro vita per prevenire un golpe da parte dei militari. (Corriere della sera, 3 luglio 2013, p. 2, Primo Piano).","Tipo: Prestito / Arabo, Formanti: shahid (arabo)"
shahtoosh,sost,"Filato di grande pregio ottenuto dal sottovello dell'antilope del Tibet, animale in via d'estinzione; sciarpa o scialle confezionato con tale filato.","Nei ricchi Ottanta, la più esclusiva era lo shahtoosh, impalpabile e teporoso frutto del sottopelo dell' antilope tibetana. Raggiunse cifre da capogiro. Per valutarne l' autenticità, il rito era togliersi la fede dal dito e farci passare in mezzo due metri di sciarpa per un metro e dieci di larghezza. (Anna Masucci, Corriere della sera, 7 novembre 2009, p. 35).","Tipo: Prestito / Persiano, Formanti: shahtoosh (persiano)"
shooting room,loc nom,Struttura pubblica adibita al consumo vigilato di sostanze stupefacenti.,"Le 4 narcosale di Spagna? Un successo per tutti: più sicurezza per i cittadini (diminuisce la micro-criminalità), migliori condizioni di salute per i tossicodipendenti (ben 500 overdose evitate solo nella capitale) ed anche per gli abitanti di Madrid, Barcellona e Bilbao (meno Sida ed epatite C). E, dato politico che la dice lunga sulla loro efficacia, «sale del buco» assolutamente bipartisan. Le «shooting rooms» per drogarsi, infatti, sono state decise dai popolari (pp, centro destra cattolico) della capitale spagnola, dai cattolici del pnv (partito nazionalista basco, la formazione democristiana più antica del mondo) e dalla coalizione rosso indipendentista catalana (socialisti, eco-comunisti, separatisti di sinistra repubblicana). (Gian Antonio Orighi, Stampa, 29 settembre 2007, p. 53, Cronaca di Torino).","Tipo: Prestito / Inglese, Formanti: shooting (inglese), room (inglese)"
shopaholic,sost,"Chi o che ha la mania degli acquisti, non può fare a meno di comprare.","Un po' più prolissa la prima parte sulla recensione degli outlet. La ricchezza sta nel numero degli indirizzi: 1500 sono tanti. Con un buon corredo di cartine per svolgere, appunto, la funzione consulta-e-vaccisubito al volo. Quello che un po' delude, a prima vista, è la copertina. Sicuramente si poteva fare di meglio, vedi per esempio le cover dei vari bestseller firmati Sophie Kinsella. Ma forse lei era una shopaholic a prezzo pieno. (Paola Santoro, Repubblica, 19 gennaio 2011, p. 36). ** [James] Wallman suggerisce di fare la «re-hab» con un’amica. Tipo shopaholic anonime, l’esempio e la condivisione scongiurano ricadute. Sempre che ne troviamo una da svegliare nel cuore della notte in astinenza da de-svendita. (Arianna Boria, Piccolo, 6 gennaio 2015, p. 28).","Tipo: Prestito / Inglese, Formanti: shop (inglese), (alco)holic (inglese)"
shopping-dipendente,loc nom,"Chi o che non può fare a meno di comprare, spendendo denaro; chi è affetto dal bisogno compulsivo di fare acquisti.","Chi è lo shopping-dipendente -- Le vittime della pazza corsa agli acquisti sono donne benestanti sotto i 40 anni e questa, secondo gli esperti, è una delle ragioni che hanno portato alla tardiva identificazione della malattia: «A lungo è stata derisa come un vizio di donne ricche e annoiate» ha spiegato Adrienne Baker del Regents College di Londra. (Corriere della sera, 18 agosto 2003, p. 21, Cronache). ** Se fino ad oggi la regina indiscussa delle shopping-dipendenti era Becky Bloomwood eroina del bestseller internazionale di Sophie Kinsella «I Love Shopping», disposta a tutto pur di accaparrarsi l'ultimo esclusivo modello di borsa MiuMiu piuttosto che di scarpe Jimmy Choo, a contenderle il titolo è ora un'anziana donna inglese fashion-victim nel vero senso della parola. (Muriel Doz, Piccolo, 18 marzo 2009, p. 34). ** Paola, una trentenne shopping-dipendente, due settimane fa ha acceso il telefonino e ha ricevuto un sms: «Vieni nel nostro negozio e potrai già acquistare i tuoi capi preferiti con i prezzi scontati dei pre saldi». Le amiche sono state avvertite con la mail o con una semplice telefonata. (Mauro Evangelisti, Messaggero, 31 dicembre 2010, p. 30, Cronaca di Roma).","Tipo: Composizione / Nome+participio, Formanti: shopping (inglese), dipendente"
short-list,loc nom,"Elenco, rosa ristretta di elementi o possibilità tra i quali compiere una scelta.","«So che ci sono altri candidati più forti di me, non ritengo di avere grandi possibilità, ma il fatto d’essere inserito nella short-list mi onora». [Massimo D'Alema] Si dice grato al governo «perché il rappresentante della politica estera è anche vicepresidente della Commissione e quindi deve essere un rappresentante nazionale». (Viviana Mazza, Corriere della sera, 31 ottobre 2009, p. 3, Primo Piano). ** La quota di donne non sarà alta solo all’interno dei consigli di amministrazione. Anche la presenza ai vertici delle grandi quotate pubbliche potrebbe essere più consistente di quanto ipotizzato fino ad oggi. Monica Mondardini, attuale amministratore delegato di Cir-Espresso (ieri l’ingegner Carlo De Benedetti è stato ricevuto a Palazzo Chigi), sarebbe uno dei nomi che [Matteo] Renzi vorrebbe vedere inserito nelle liste per i capi azienda. Il suo nominativo è tra quelli che compaiono nella short list di Poste per il ruolo di amministratore delegato. (Andrea Bassi, Messaggero, 10 aprile 2014, p. 7, Primo Piano).","Tipo: Prestito / Inglese, Formanti: short (inglese), list (inglese)"
short selling,loc nom,"Nel linguaggio borsistico, vendita speculativa di titoli sopravvalutati, per i quali si prevede una perdita di quotazione, fissandone il riacquisto a prezzo più conveniente rispetto a quello di vendita.","Le vendite allo scoperto (o short selling) sono operazioni che sfruttano la possibilità di vendere titoli senza averne l’effettivo possesso e di acquistarli solo in seguito, magari a prezzi più bassi, per consegnarli alla controparte. Si tratta di operazioni di solito legate ad attese, o a speculazioni, sul ribasso di un prezzo e possono rappresentare una fonte di ulteriore instabilità dei mercati, se effettuate da grandi investitori come gli hedge fund. (Messaggero, 12 luglio 2011, p. 3, Primo Piano).","Tipo: Prestito / Inglese, Formanti: short (inglese), selling (inglese)"
show-woman,loc nom,"Donna di spettacolo, attrice, cantante, o anche ballerina, protagonista di spettacoli di varietà, specialmente televisivi.","[Lele Mora] E' stato a lungo tutore di Simona Ventura, la cui separazione, nel 2005, è avvenuta forse per alcune «paparazzate» sgradite alla show woman, (Repubblica, 4 febbraio 2008, p. 37, Spettacoli).","Tipo: Prestito / Inglese, Formanti: show (inglese), woman (inglese)"
shtetl,sost,"Villaggio ebraico dell'Europa orientale, di lingua e cultura yiddish.","Arroccato come una vedetta, il Museo Chagall è interamente dedicato all’impresa del Messaggio Biblico, l’imponente serie di dipinti nei quali il pittore di origine ebraica volle dare forma al sogno del dialogo tra le religioni. Madonne e Crocifissi si affiancano senza scandalo alle figure caratteristiche dello shtetl, il villaggio tradizionale della comunità yiddish. (Alessandro Zaccuri, Avvenire, 16 luglio 2016, p. 3, Idee).","Tipo: Prestito / Yiddish, Formanti: shtetl (yiddish)"
Sic,sost,Acronimo di Sistema integrato delle comunicazioni.,"Nella guerra italo-francese per il controllo di Mediaset entra in scena l'Autorità per le comunicazioni con un avvertimento preventivo: concentrare il controllo del colosso televisivo e di Telecom «potrebbe essere vietato» dalle attuali normative, che prevedono dei tetti tra loro collegati per il mercato delle tlc e per il cosiddetto Sic, il sistema integrato delle comunicazioni in cui rientrano i mercati radiotelevisivi ed editoriali. (Luca Cifoni, Messaggero, 16 dicembre 2016, p. 9, Primo Piano).","Tipo: Acronimo, Formanti: sistema, integrato, comunicazione"
sicilianitudine,sost,"Condizione esistenziale di profonda appartenenza alla cultura siciliana, che si esprime anche attraverso l'uso del siciliano.","«Agli inizi, negli anni ’70, intellettuali di Palermo mi dicevano che ero un “colonizzatore” perché invitavo giovani gruppi teatrali provenienti da tutto il mondo. Oggi sorrido, pensandoci. Diciamolo, siamo vittime di una certa sicilianitudine, quasi che non si possa concepire un creatore o una creazione siciliana se non legata a certi stereotipi. Vorrei che le nuove generazioni lottino per superare questa concezione razzista che il “sistema” culturale ha della Sicilia» [Beno Mazzone intervistato da Claudia Brunetto]. (Repubblica, 18 dicembre 2016, Palermo, p. XV).","Tipo: Suffissazione / Deaggettivale, Formanti: siciliano, -itudine"
sicilianizzarsi,pron,Assimilarsi alla cultura e agli stili di vita siciliani.,"L'economia del Nord vede come fumo negli occhi il Mezzogiorno, e dopo averne sfruttato le potenzialità di mercato per oltre un quarantennio, con la nascita dell'Europa ha rivolto la sguardo verso quest'area, abbandonando il Sud, considerata palla al piede per l'economia nazionale, perché terra di solo spreco e malaffare, vizi quest'ultimi che si sono ampiamente diffusi nel resto d'Italia, che si sta sempre più «sicilianizzando» come aveva profeticamente anticipato negli anni '70 lo scrittore siculo Leonardo Sciascia. (Giandonato Giordano, Repubblica, 12 dicembre 2013, Napoli, p. VIII).","Tipo: Suffissazione / Deaggettivale, Formanti: siciliano, -izzare, -si"
sicilianizzazione,sost,Assimilazione degli usi e dei costumi propri della Sicilia.,"Mario Sesti, che al Festival di Roma cura la sezione più applaudita, viene da un dibattito con Roberto Saviano all'università Southern California [...]: «Per Kevin Macdonald, il regista di ""L'ultimo re di Scozia"", ""Gomorra"" è un film di fantascienza, immagina come potrebbe essere il mondo tra vent'anni, un po' quello che [Leonardo] Sciascia diceva sulla mafia, la sicilianizzazione del mondo, il potere criminale così forte da diventare impresa». (Valerio Cappelli, Corriere della sera, 13 gennaio 2009, p. 45, Spettacoli).","Tipo: Suffissazione / Deaggettivale, Formanti: siciliano, -izzazione"
sicuritario,agg,Finalizzato al mantenimento della sicurezza sociale e dell’ordine pubblico.,"«Certo. La Lega lo fa in modi chiari, ma non è la sola. L'insicurezza sociale che la destra contribuisce ad aumentare con le sue politiche, poi propone di affrontarla sul terreno sicuritario, usando sistematicamente la discriminazione» [Paolo Ferrero intervistato da Maria Grazia Bruzzone]. (Stampa, 18 agosto 2008, p. 3, Interno). ** se è vero che la destra può essere risucchiata dai gorghi sicuritari, non è affatto detto che la sinistra sia in grado di dare risposte adeguate ai problemi in campo. Prigioniera come è di schemi ormai superati. (Mauro Magatti, Corriere della sera, 21 agosto 2017, p. 32, Analisi & commenti).","Tipo: Adattamento, Formanti: sécuritaire (francese)"
signor Pesc,loc nom,Figura politica istituzionale che ha il compito di rappresentare unitariamente la politica estera e di sicurezza comune (Pesc) dell'Unione europea in ambito internazionale.,"Il Trattato, adesso, dovrà affrontare il percorso delle ratifiche. Che è sempre rischioso. Un lavoro da terminare nel 2008, in tempo per le elezioni del Parlamento europeo, l'anno successivo. In modo che entri in vigore a partire dai primi mesi del 2009. Con le sue importanti innovazioni, quelle che si è riusciti a conservare dalla defunta Costituzione: il presidente Ue eletto per due anni e mezzo rinnovabili, l'Alto Rappresentante della politica estera e di sicurezza (il «Signor Pesc» e non il «ministro degli esteri» come era stato proposto in origine) che sarà anche vice presidente della Commissione europea, la Carta dei diritti che acquista finalmente una veste giuridica (eccetto per Londra e Varsavia), il maggior potere di codecisione assunto dal Parlamento, il sistema di voto a doppia maggioranza, una più estesa applicazione della maggioranza qualificata ma non in politica estera, sociale e fiscale, la possibilità per un Paese di uscire dall'Unione. (Sergio Sergi, Unità, 20 ottobre 2007, p. 11, Esteri).","Tipo: Calco lessicale / Nome+nome, Formanti: signore, Pesc"
simil-giovane,agg,(Iron.) Chi o che è considerato giovane senza esserlo più.,"Forse perché il pubblico «giovane» (giovanile, similgiovane) si è esteso a macchia d’olio fino alla terza età, oggi il marketing editoriale ha capito che conviene puntare sugli scrittori under 40: i critici sostengono, peraltro, che hanno uno sguardo civile, molto acuminato, sulla nostra realtà, come raramente è avvenuto in anni passati. (Paolo Di Stefano, Corriere della sera, 9 novembre 2010, p. 43, Lettere al Corriere).","Tipo: Confissazione / Prefissoide, Formanti: simil-, giovane"
similmatrimonio,sost,(Iron.) Contratto pubblico tra due persone che appare come parodia dell'unione matrimoniale.,"Ma, soprattutto se si tratta di matrimoni o similmatrimoni gay, queste unioni non darebbero allo Stato ciò che allo Stato più interessa, cioè l’elemento base della società, i nuovi cittadini «mantenuti, istruiti ed educati» come prescrive la Costituzione (art. 30) e, almeno nel caso dei matrimoni cristiani, l’impegno di una durata a vita. (Pier Giorgio Liverani, Avvenire, 19 gennaio 2014, p. 3, Idee). ** «Laicamente: lo Stato non entri in camera da letto. Va bene riconoscere diritti a chi convive ma no ai simil-matrimoni. Il testo Cirinnà invece porta inevitabilmente alle adozioni e dunque all'utero in affitto. Noi diciamo assolutamente no» [Gaetano Quagliariello intervistato da Francesco Cramer]. (Giornale, 26 giugno 2015, p. 6, Interni). ** «c’è nel Paese una diffusa contrarietà al matrimonio, o simil matrimonio, tra persone dello stesso sesso; in particolare all’adozione da parte di questo tipo di coppie, e alla pratica dell’utero in affitto» [Camillo Ruini intervistato da Aldo Cazzullo]. (Corriere della sera, 31 gennaio 2016, p. 1, Prima pagina).","Tipo: Confissazione / Prefissoide, Formanti: simil-, matrimonio"
sindaco-sceriffo,loc nom,Sindaco che richiede maggiori poteri di polizia nell'ambito municipale per combattere la criminalità urbana.,"[Letizia Moratti] Piace nella versione di sindaco-sceriffo, ricorda che è stata la prima a «muoversi sul tema della sicurezza», (Chiara Campo, Giornale, 3 ottobre 2010, p. 10, Interni). ** [Nichi] Vendola, nel testo della missiva -- consultabile sul sito del «Corriere del Mezzogiorno» -- spiega che [Ippazio] Stefàno non ha «nessuna somiglianza col sindaco-sceriffo» apparso sui media e mette in luce i pregi del candidato di Sel. (Corriere della sera, 24 maggio 2012, p. 14, Primo Piano). ** La sua [di Flavio Zanonato] notorietà è arrivata con le ordinanze da «sindaco-sceriffo», poi copiate anche altrove, come quelle che prevedono maxi multe per le prostitute trovate in strada in abiti discinti, per i loro clienti e per i pusher sorpresi a spacciare. (Nicoletta Cozza, Messaggero, 28 aprile 2013, p. 7, Primo Piano).","Tipo: Composizione / Nome+nome, Formanti: sindaco, sceriffo"
sindrome da edificio malato,loc nom,Insieme di patologie riscontrate in chi vive in edifici non costruiti nel rispetto dell'equilibrio ambientale o della salute delle persone che vi abitano.,"Alla base della Sick Building Syndrome (Sindrome dell’Edificio Malato) l’uso inconsapevole di vernici e solventi associato ad una scarsa ventilazione e alla ridotta traspirabilità dei materiali messi in opera. Anche per questo motivo il settore edile sta vivendo un cambiamento all’insegna dell’eco-friendly. (Fra[ncesca] Fil[ippi], Messaggero, 21 marzo 2014, p. 31, Dossier).","Tipo: Calco lessicale / Nome+preposizione+nome+aggettivo, Formanti: sindrome, edificio, malato"
sindrome di Peter Pan,loc nom,"Condizione di immaturità che comporta la fuga dalle responsabilità dell'età adulta e il desiderio di regressione all'età infantile; talvolta usata con tono ironico o scherzoso, talvolta in senso metaforico.","«Nel 50% dei casi le ""corna” sono tuttavia tollerate» assicura il presidente nazionale dell’Ami [lAssociazione avvocati matrimonialisti italiani], Gian Ettore Gassani che fornisce anche una sorta di identikit del fedifrago. «Si è elevata di molto -- osserva -- l’età del traditore: la media tra uomini e donne è di 44 anni. I più inclini in assoluto a tradire il coniuge sono però i maschi cinquantenni, prigionieri della sindrome di “Peter Pan""». (Messaggero, 25 ottobre 2010, p. 11, Cronache). ** chi gioca non è necessariamente né giovane né poco istruito. Tutti colpiti dalla sindrome di Peter Pan? Francamente, credo che dovremmo iniziare a guardare a questo mercato e a questo mondo con occhi meno prevenuti. Non è solo un «caso», una «moda» se oggi il mondo dei videogiochi fattura come quello del cinema (62 miliardi di dollari) e della musica (18 miliardi) messi insieme. (Gigio Rancilio, Avvenire, 29 luglio 2016, p. 3, Idee).","Tipo: Calco lessicale / Nome+preposizione+nome, Formanti: sindrome, Peter Pan"
singletudine,sost,La condizione propria di chi è o vive da single.,"Il fatto è che io ho da attendere: alla «minorazione» della singletudine, che, com’è noto, per un ristoratore è rilevante, unisco quella della celiachia. «Per la tua cotoletta almeno 20 minuti» fa il cameriere. (Antonella Baccaro, Corriere della sera, 7 novembre 2015, p. 29, Tempi liberi).","Tipo: Suffissazione / Denominale, Formanti: single (inglese), -itudine"
sinistra al caviale,loc nom,"(Iron.) La sinistra come classe intellettuale dominante, che ama concedersi un tenore di vita elevato, in contrasto con le ideologie che professa.","In un flash sulla moda del cardigan apparso ieri sul «Corriere» citavo una battuta che Flaiano dedicò a Moravia, Guttuso e Levi, definendoli «tre casi di narxcisismo», cioè di vanità vissuta alla maniera marxista. Il correttore automatico ha fatto sparire la x, annullando l'effetto di quell'epigramma sulla sinistra al caviale. (Marzio Breda, Corriere della sera, 15 novembre 2009, p. 27, Commenti). ** è arrivato Luca Cordero di Montezemolo a offrire la spalla al presidente della Camera ormai alle corde […] L’affondo non è stato sferrato direttamente ma per il tramite della fondazione vicina all’ex presidente: Italiafutura. […] allargando il discorso, ha attaccato «la classe politica screditata» della quale «gli italiani hanno piene le tasche». Di quali italiani gli articolisti e di rimando il presidente della Ferrari non spiegano di più. Forse della minoranza che ha espresso il suo no al Cavaliere nelle precedenti elezioni. Oppure di quelli della sinistra al caviale con i quali il manager è sempre più a suo agio. (Filippo Caleri, Tempo, 27 settembre 2010, p. 2, Primo Piano). ** Quattro ergastoli attendono [Cesare] Battisti, giudicato responsabile di altrettanti omicidi e di innumerevoli rapine, ma l’ex terrorista -- come si sa -- evase nel 1981 e si rifugiò in Francia, dove l’accogliente protezione accordata da Parigi ai transfughi degli anni di piombo (la cosiddetta e un po’ lugubre «Dottrina Mitterrand») gli consentì di vivere a lungo indisturbato, coccolato e sostenuto finanziariamente da quella gauche caviar, la rinomata «sinistra al caviale», che a Parigi allinea una comunità molto folta e molto ben remunerata, quasi sempre a spese dello stesso Stato che proclama di voler combattere. (Giorgio Ferrari, Avvenire, 2 gennaio 2011, p. 2, Seconda pagina). ** Silvio Berlusconi veste i panni del trattativista, ed è deciso a percorrere fino il fondo il cammino appena iniziato, mercoledì scorso, con Pier Luigi Bersani. «Guardate che lui non è uno della sinistra al caviale: è un piacentino, uno concreto. E concreti siamo noi, perché la situazione è quella che è e bisogna essere realisti e vedere quale è l'obiettivo realmente raggiungibile, tenendo i nervi saldi». (Paola Di Caro, Corriere della sera, 11 aprile 2013, p. 9, Primo piano).","Tipo: Calco lessicale / Internazionalismo / Nome+preposizione+nome, Formanti: sinistra, caviale"
sistema-calcio,loc nom,Il complesso di attività e interessi che ruotano attorno al gioco del calcio.,"Il tempo, come è noto, è fratello del denaro ed è singolare che chi voleva anticipare tutti per guadagnarne, alla fine dovrà posticipare mettendo in difficoltà tutti gli altri giocatori del tavolo e il sistema-calcio imperniato sull’asse pallone-tv. (Dario Di Vico, Corriere della sera, 11 giugno 2017, p. 2, Primo piano).","Tipo: Composizione / Nome+nome, Formanti: sistema, calcio"
sistema-giustizia,loc nom,L'insieme degli aspetti normativi e organizzativi che assicurano il funzionamento e l'equilibrio della giustizia in una società.,"E’ però Forza Italia a sferrare i maggiori attacchi al pacchetto anticorruzione: da Daniele Capezzone che parla di «clamoroso autogol per il sistema-giustizia» perché allungando la prescrizione si avranno processi «eterni» a Giovanni Toti che definisce le norme «inapplicabili e inutili». (Sa[ra] Men[afra], Messaggero, 14 dicembre 2014, p. 11, Primo Piano). ** «non veniamo meno ai nostri obiettivi, che poi sono anche gli obiettivi del sistema-giustizia. Processi più veloci, un’organizzazione più efficiente, meno errori. Su questi punti c’è una responsabilità della politica e c’è anche una responsabilità della magistratura. Lavoriamo insieme» [Giorgio Tonini intervistato da Marco Iasevoli]. (Avvenire, 10 aprile 2016, p. 11, Attualità).","Tipo: Polirematica / Nome+nome, Formanti: sistema, giustizia"
sistema-Italia,loc nom,"L'insieme delle componenti istituzionali, politiche, imprenditoriali, culturali e sociali che concorrono allo sviluppo della nazione italiana.","Il mercato finora ha riconosciuto i punti di forza del sistema-Italia e il contagio sugli spread dei BTp è stato minimo: proprio questo però potrebbe essere un problema. Questo espone l'Italia «al pericolo di diventare accomodante e di compiacersi dei suoi successi, e quindi di impegnarsi meno nel consolidamento dei conti pubblici e nell'attuazione delle riforme strutturali» [Peter Westaway riportato da Isabella Bufacchi]. (Sole 24 Ore, 6 ottobre 2010, p. 6). ** Alla fine che cosa esce da questo puzzle, dai quali Mario Draghi trarrà oggi una sintesi logica e politica nella sua ultima relazione da governatore della Banca d’Italia, alla vigilia del decollo verso la presidenza della Bce? Un sistema Italia molto più avanti rispetto alla sua classe politica. Che duramente, ma costantemente, si rimette in piedi dalla terribile crisi di questi anni; una crisi, non dimentichiamolo, non solo industriale e finanziaria, ma che ha anche rischiato di farci sprofondare nel default ai quali è vicina la Grecia, e sono o sono stati prossimi Irlanda, Portogallo, Islanda, con la grande incognita della Spagna. (Marlowe, Tempo, 31 maggio 2011, p. 1, Prima pagina). ** La mossa di Giorgio Napolitano, dopo la lunga notte di riflessione, ha colto di sorpresa un po’ tutti. Pier Luigi Bersani e Silvio Berlusconi inclusi. La decisione di restare fino «all’ultimo giorno» del mandato e di sottolineare «la piena operatività» del governo di Mario Monti, punta a rassicurare i mercati e le cancellerie internazionali sulla solidità del sistema-Italia. (Alberto Gentili, Messaggero, 31 marzo 2013, p. 3, Primo Piano). ** Tasso Btp ai minimi, piazza Affari brillante, spread a quota 160: sono dati che descrivono un panorama molto positivo per il governo, quasi una scommessa sulle prospettive del sistema Italia. (Pierfrancesco Frerè, Sicilia, 17 aprile 2014, p. 20, Noi Oggi). ** «La fatica più grande è promuovere le nostre aziende all’estero, rafforzare il sistema Italia, e ogni volta che si può fare lo faccio, in ogni continente. Se non andassi non sarebbero arrivati degli investimenti, non si sarebbero sbloccati dei contratti» [Matteo Renzi riportato da Marco Galluzzo]. (Corriere della sera, 24 aprile 2016, p. 10, Politica).","Tipo: Polirematica / Nome+nome, Formanti: sistema, Italia"
sistema-Paese,loc nom,"L'insieme delle componenti istituzionali, politiche, imprenditoriali, culturali e sociali che concorrono allo sviluppo nazionale italiano.","«Abbiamo un mare di problemi da affrontare», ha ricordato [Giorgio] Napolitano, perciò «ci vuole un’Italia che funzioni come ""sistema Paese"", e ci vuole molto il senso della responsabilità comune». (Tempo, 8 novembre 2010, p. 3, Primo Piano). ** una cosa è invocare riforme […] Altra cosa è considerare a quali condizioni un sistema-Paese, intrinsecamente «corrotto» (in termini giudiziari o di moralità personale), sia in grado di traguardare davvero questo obiettivo. (Maurizio Maresca, Secolo XIX, 9 agosto 2011, p. 47). ** è il livello di competitività dei diversi paesi a stilare la classifica: un'analisi di Cer per Rete Imprese Italia ci segnala che tra il 2007 e il 2013, da noi è diminuita del 5,2%, mentre nello stesso periodo quella tedesca è aumentata di oltre il 6%. Una divaricazione che conferma il sospetto che contro di noi non abbiano giocato soltanto la crisi mondiale, prima, e la recessione europea, poi, ma un difetto congenito del sistema-paese che deve essere aggredito se si vuole tornare a crescere davvero. (Enrico Cisnetto, Sicilia, 13 maggio 2013, p. 1, Prima pagina). ** «Capitale sociale: la forza del Paese». Un paradigma inciviso scelto da Confindustria per il convegno biennale dove si sono misurate molte personalità impegnate nel rilancio del nostro Paese che trarrà beneficio anche dalla costruttiva dialettica delle posizioni. Gli interventi del Presidente di Confindustria, Giorgio Squinzi, e del Governatore della Banca d'Italia,Ignazio Visco, sono di notevole importanza per una valutazione del nostro sistema Paese e per le indicazioni di politica economica. (Alberto Quadrio Curzio, Sole 24 Ore, 30 marzo 2014, p. 1, Prima pagina). ** Per partire con il piede giusto, bisogna però resistere ai richiami della foresta. I sindacati facciano il loro mestiere, ma non pretendano di porre veti. A loro volta, le opposizioni si dimostrino all’altezza della sfida. Una riforma della scuola non può servire obiettivi di parte o tattiche di posizionamento politico. E una riforma deve riguardare l’interesse generale, il sistema Paese nel suo complesso. Quello di oggi e quello di domani. (Maurizio Ferrera, Corriere della sera, 20 maggio 2015, p. 1, Prima pagina). ** È il sistema Paese che non apprezza il capitale umano formatosi all’università o non ha funzionato la riforma, la quale non sarebbe stata in grado di preparare figure professionali idonee? (Ivano Dionigi, Sole 24 Ore, 4 luglio 2016, p. 20, Commenti e inchieste).","Tipo: Polirematica / Nome+nome, Formanti: sistema, paese"
Sì-Tav,sost,Chi o che è favorevole alla realizzazione dei progetti di linee ferroviarie ad alta velocità.,"[tit.] Torino riempie la piazza «Sì Tav» / La Lega: va fatta [testo] [...] Chiara Paoli, consigliera comunale M5S, pasionaria del No alle Olimpiadi, del No alla Tav, ha usato la clava. «In piazza c’erano persone che hanno reso una barzelletta il nostro paese. Ascoltare chi vuole imporre interessi personali? Anche no». Il suo collega di Movimento Damiano Carretto ci ha aggiunto una punta di quel cospirazionismo che è stato il tratto dominante dei Cinque stelle locali alla vigilia della manifestazione Sì Tav. «Abbiamo perso troppo tempo per provare ad accreditarci con un sistema che pensava di manovrarci come dei burattini». (Marco Imarisio, Corriere della sera, 11 novembre 2018, p. 1, Prima pagina).","Tipo: Composizione / Avverbio+nome, Formanti: sì, Tav"
sito civetta,loc nom,Sito telematico ideato con finalità illecite e gestito con modalità che non permettono di identificarne immediatamente gli autori o i responsabili.,"Matteo Renzi [...] durante l'incontro di qualche mese fa con [Barack] Obama, ha dichiarato: «[...] C'è una strategia di creare finti profili, che rilanciano messaggi o siti civetta e che lasciano pensare che quella informazione siccome è virale diventi vera. Non è così. Non è detto che ciò che è virale sia anche vero». (Cristiana Mangani, Messaggero, 17 novembre 2016, p. 9, Primo Piano).","Tipo: Composizione / Nome+nome, Formanti: sito, civetta"
sito di trasferenza,loc nom,Luogo o struttura atti a ospitare provvisoriamente il transito di rifiuti solidi urbani in attesa di trasferirli in apposite discariche o in luoghi di stoccaggio e smaltimento definitivo.,"A un intervistatore che gli chiedeva se non era più facile che il Napoli vinca la Champions piuttosto che il suo piano si realizzi, il sindaco ha risposto: «Questa è una città che ha bisogno di grandi speranze» . Nel frattempo, la disperazione dei napoletani l’ha spinto ad aprire dei «siti di trasferenza» , eufemismo che sta per discariche: però a cielo aperto e, speriamo, temporanee. (Antonio Polito, Corriere della sera, 26 giugno 2011, p. 1, Prima pagina).","Tipo: Polirematica / Nome+preposizione+nome, Formanti: sito, trasferenza"
sitografia,sost,Elenco di siti telematici relativi a un determinato argomento.,"«Troviamo qualcosa di più simile alle tecniche di anestesia di oggi -- conclude [Walter] Frittelli -- con la scoperta dell'etere. In questo libro ho raccolto solo una parte degli studi degli ultimi otto anni: ho scelto un approccio divulgativo, lasciando i riferimenti in bibliografia e sitografia per chi possa essere interessato ad approfondire». (Elena Meynet, Repubblica, 4 ottobre 2009, Aosta, p. 57).","Tipo: Confissazione / Suffissoide, Formanti: sito, -grafia"
situation room,loc nom,"Sala per riunioni esecutive di coordinamento strategico; con particolare riferimento alla sala della Casa Bianca nella quale il presidente degli Stati Uniti d'America assume, con i suoi consiglieri, le decisioni più delicate, soprattutto in situazioni di crisi.","Un battesimo di fuoco. Il primo giorno di Mario Draghi al vertice della Bce si consuma davanti al terminale del computer dove impazzano le quotazioni di Borsa e quelle degli spread. Nel suo ufficio a vetrate, al 35esimo piano dell'Eurotower, lo stesso che era stato di [Jean-Claude] Trichet e di [Wim] Duisenberg, c'è una sorta di «situation room». Tutt'intorno il deserto: anche a Francoforte si festeggiano i Santi. (Elena Polidori, Repubblica, 2 novembre 2011, p. 12, Economia).","Tipo: Prestito / Inglese, Formanti: situation (inglese), room (inglese)"
skate-park,sost,"Parco, area riservata allo schettinaggio, al pattinaggio con lo skateboard.","[tit.] Area Com, inaugurato lo «skate park» [testo] Decine di appassionati di skateboard si sono riuniti ieri nell'area Com di corso Italia in occasione dell'inaugurazione di quello che è stato subito definito lo «skate park», un'intera area attrezzata dedicata alle spettacolari evoluzioni degli skaters. (Antonio Carreca, Sicilia, 22 giugno 2012, p. 37, Catania Provincia). ** Una lingua d’asfalto trasformata in un giardino agronomico di nuova generazione, con coltivazioni autoctone, giardini didattici e familiari, campi sportivi, uno skate park e persino un mercato a chilometro zero. Così immagina il futuro del tratto di Tangenziale dismesso fra Batteria Nomentana e la stazione Tiburtina, oggi sostituito dal percorso interrato, il progetto realizzato dall’architetto Nathalie Grenon, partner dello studio Sartogo Architetti Associati. (Sara Grattoggi, Repubblica, 26 febbraio 2014, Roma, p. IX).","Tipo: Prestito / Inglese, Formanti: skate-board (inglese), park (inglese)"
skinner,sost,"Apparecchio fraudolentemente collegato agli sportelli bancari automatici per leggere e copiare i dati contenuti nella banda magnetica di schede bancomat e carte di credito, all'insaputa degli utenti.","Dopo 15 giorni avevano riprovato a clonare il bancomat presso il medesimo sportello della Banca Nazionale del Lavoro in via Giulio Palermo all'Arenella. Ma come due settimane or sono, anche stavolta il marchingegno è stato scoperto: un poliziotto libero dal servizio ha notato lo skinner e ha lanciato l'allarme. (Repubblica, 26 marzo 2011, Napoli, p. VIII).","Tipo: Prestito / Inglese, Formanti: skinner (inglese)"
skypare,verb,"Telefonare mediante la rete telematica, utilizzando il programma Skype.","Intanto i più giovani, che in Italia significa under cinquanta, si sa cosa fanno: skypano, whatsappano, taggano e hashtaggano, (Massimiliano Parente, Giornale, 18 maggio 2015, p. 10, Attualità).","Tipo: Adattamento, Formanti: Skype, -are 1 [Suffisso verbale]"
Sla,sost,"Acronimo di Sclerosi laterale amiotrofica, malattia degenerativa che provoca la paralisi progressiva degli arti e dei muscoli della deglutizione.","Queste parole sulla fiamma che brucia dentro sono note di regia al suo ultimo film, intitolato «Io sono qui», appena uscito in libreria per le edizioni San Paolo. A dire «Io sono qui» è Mario Melazzini, medico di successo che qualche anno fa ha scoperto di essere ammalato di Sla. Dopo avere seriamente pensato al suicidio, ha messo in piedi all’ospedale Niguarda di Milano una delle opere più grandi al mondo per la cura di questa malattia che si scrive «sclerosi laterale amiotrofica» e si legge «muscoli che progressivamente si paralizzano e morte che mediamente avviene in cinque anni». (Piero Vietti, Foglio, 22 settembre 2011, p. 2). ** Dietro la Sla, la sclerosi laterale amiotrofica, si nasconde il malfunzionamento di una proteina: l'ha scoperto Francisco Baralle, direttore generale del Centro Internazionale di Ingegneria Genetica e Biotecnologie (Icgeb) e responsabile del laboratorio di Patologia Molecolare. (Stampa, 13 giugno 2012, Tuttoscienze, p. 5). ** la sclerosi laterale amiotrofica (Sla), che porterebbe rapidamente a morte per paralisi dei muscoli respiratori, è una malattia che può durare anni se il paziente viene ventilato meccanicamente attraverso una tracheotomia. (Ferdinando Cancelli, Osservatore romano, 19 giugno 2013, p. 5). ** «la Sla nasce non da fattori ambientali ma genetici e in particolare dal malfunzionamento di più geni. Le ricerche ne hanno individuato uno, denominato Nek1, e hanno indicato dove isolarne un altro, il C21. Non siamo ancora riusciti a svelare perché questi geni si ammalano, ma il passo avanti è importante» [Mario Sabatelli intervistato da Claudio Del Frate]. (Corriere della sera, 28 luglio 2016, p. 22, Cronache). ** Questa nuova metodica ha aperto per la prima volta un canale di comunicazione con persone la cui condizione appare come il peggiore degli incubi: lo stato in cui si trovano è l’esito finale della Sclerosi laterale amiotrofica (Sla), una terribile patologia degenerativa che compromette progressivamente ogni movimento del corpo, ma non la mente. (Assuntina Morresi, Avvenire, 9 febbraio 2017, p. 1, Prima pagina).","Tipo: Acronimo, Formanti: sclerosi, laterale, amiotrofico"
sleepover,sost,"Riunione tra ragazzi che dura una notte intera, durante la quale i partecipanti si trattengono anche a dormire a casa di chi li ospita.","Un vero e proprio «sleepover» […] Il G8 di Camp David, sin dalle sue fasi iniziali ieri in tarda serata, è stato caratterizzato da un clima molto informale. Quello degli sleepover, appunto, le festicciole che i teenager Usa organizzano nelle proprie case invitando gli amici a fermarsi per la notte. (G[ian Maria] De F[rancesco], Giornale, 20 maggio 2012, p. 14, Interni).","Tipo: Prestito / Inglese, Formanti: sleep (inglese), over (inglese)"
slot-food,loc nom,Cibo preconfezionato prelevabile da un distributore automatico.,"[tit.] Frutta e latte, l'armata slot-food [testo] [...] Discorso analogo presso l'università Roma Tre, dove gradualmente si stanno introducendo nei distributori automatici succhi di frutta biologici e prodotti provenienti dal sud del mondo. Alcune aziende, invece di chiedere semplicemente l'inserimento dei propri articoli nei distributori, ha attivato veri e propri centri di slot food monomarchio. (Licia Granello, Repubblica, 30 gennaio 2006, p. 27).","Tipo: Composizione / Nome+nome, Formanti: slot-machine (inglese), food (inglese)"
slow life,loc nom,"Vita dai ritmi lenti, rilassati.","Alcuni parlano di moderno pauperismo, guardando a san Francesco nell’età del post-moderno. Per altri si lega all’ecologismo e all’ambientalismo e fa proprie le visioni del movimento Slow life: vivere più lentamente, eliminando tutto il superfluo del consumismo compulsivo. È la ricerca della felicità. (Ilario Lombardo, Avvenire, 14 marzo 2010, Agorà, p. 3).","Tipo: Prestito / Inglese, Formanti: slow (inglese), life (inglese)"
slow motion,loc nom,"Movimento al rallentatore, ripresa cinematografica al rallentatore.","Lo scorrere della sabbia nella clessidra, il countdown che sembrava velocissimo e inesorabile, improvvisamente rallenta e gli effetti sono cinematografici, una ripresa in slow motion, un’azione al rallentatore che consegna a [Silvio] Berlusconi la possibilità di giocare un paio di mani di poker decisive. (Mario Sechi, Tempo, 17 novembre 2010, p. 1, Prima pagina). ** Gli usi di queste piccole videocamere sono però anche diventati più creativi, tanto che adesso, grazie a questi marchingegni, possiamo ad esempio seguire in slow-motion i movimenti di un giocatore di ping-pong, o le tecniche di un pescatore o addirittura vedere il mondo con gli occhi di un leone nella savana o di altri animali, il che permette ad esempio agli studiosi di indagare sulle abitudini delle specie in via di estinzione. (Andrea Andrei, Messaggero, 11 agosto 2014, p. 16, Tecnologie).","Tipo: Prestito / Inglese, Formanti: slow (inglese), motion (inglese)"
slow-sex,loc nom,"Tendenza a dedicare alla pratica amorosa il tempo, la concentrazione e la cura necessari per la reciproca soddisfazione dei partner.","«Sabato è il tempo in cui semplicemente (si dovrebbe) parlare, pensare, ballare, far l'amore senza fretta, slow sex, se volessimo fare uno slogan intelligente una volta tanto. Non per ""oziare"" ma, al contrario, proprio per fermarsi a ritrovare se stessi. E Dio sa quanto ne avremmo bisogno» [Moni Ovadia riportato da Paolo Foschini]. (Corriere della sera, 30 marzo 2008, p. 7).","Tipo: Prestito / Inglese, Formanti: slow (inglese), sex (inglese)"
smagatezza,sost,"Atteggiamento di realismo disincantato, privo di illusioni.","Impegno e disincanto, politica e smagatezza, rigore e avventura, Botteghe Oscure e Cinecittà. Nell'autobiografia «Il mio lungo viaggio nel secolo breve» Carlo Lizzani si racconta nella sua vita «schizofrenica» di ultra ottuagenario, in principio studente in camicia nera che però legge Trockij, poi fiancheggiatore del Pci eppure scettico sulle «magnifiche sorti e progressive», e ancora rivoluzionario in Maserati. (Simonetta Fiori, Repubblica, 13 luglio 2007, p. 53, Cultura).","Tipo: Suffissazione / Deaggettivale, Formanti: smagato, -ezza"
smangiamento,sost,"Erosione, sfarinamento, dissoluzione.","Attraverso queste tecniche miste e «povere» [Claude] Monet procede nel suo cammino sperimentale verso lo smangiamento progressivo delle forme. E dal momento che a Londra, alla National Gallery è possibile fare un confronto con i parallelli e divergenti pastelli di Renoir, non c'è dubbio chi abbia la premazia assoluta. (Marco Vallora, Stampa, 21 maggio 2007, p. 37, Società e Cultura).","Tipo: Suffissazione / Deverbale, Formanti: smangiare, -mento"
smart mob,loc nom,"Assembramento intelligente: incontro di gruppo finalizzato a compiere un'azione collettiva, organizzato mediante una convocazione a catena inoltrata su siti Internet o tramite messaggi di posta elettronica.","La Rivoluzione arancione nel 2004 in Ucraina è considerata la prima in cui la Rete ha giocato un ruolo cruciale nel mobilitare una «smart mob» che ottenne nuove elezioni. (Viviana Mazza, Corriere della sera, 18 novembre 2009, p. 40). ** Il risultato di gruppi con un obiettivo e rete digitale sono le smart mob, le folle intelligenti descritte da Howard Rheingold. Un fenomeno in crescita e con un potenziale destinato a esplodere nei prossimi anni se si pensa che nel 2020 ci saranno 5,5 miliardi di persone, praticamente l'80% della popolazione terrestre, connesse attraverso gli smartphone. (Guido Romeo, Sole 24 Ore, 21 febbraio 2016, p. 9, Nòva24).","Tipo: Prestito / Inglese, Formanti: smart (inglese), mob (inglese)"
socialforum,loc nom,"Centro di incontro e dibattito su temi di grande interesse sociale, nel quale si organizzano e preparano manifestazioni pubbliche di protesta.","Gli anarchici e i comitati per il No hanno scandito slogan duri contro Renzi «mostro di Firenze». Lei si è smarcato in tempo... «Al social forum un milione di persone sfilò in modo pacifico per le stesse vie. Merito di manifestanti, forze dell’ordine e della politica, a cominciare dal sindaco di allora. Se cresce un clima di tensione, di rabbia, la sinistra ha il dovere di chiedersi il perché. E se sei al governo la fatica è tenere unito il Paese. Questa è la prima responsabilità di una classe dirigente» [Gianni Cuperlo intervistato da Monica Guerzoni]. (Corriere della sera, 6 novembre 2016, p. 10, Politica).","Tipo: Prestito / Inglese, Formanti: social (inglese), forum (inglese)"
social house,loc nom,Casa di edilizia sociale.,"se speravamo che in luogo di un esponente partitico alla guida del Forum delle culture si optasse per una forma più partecipativa e soprattutto più organicamente pensata, se avevamo sperato che almeno gli ultimi atti urbanistici dell'amministrazione Iervolino, con i 600 nuovi alloggi a Bagnoli, fossero corretti non già nella forma di 30 ridicole social houses; ebbene, siamo stati serviti. (Giulio Pane, Repubblica, 22 ottobre 2011, Napoli, p. XII).","Tipo: Prestito / Inglese, Formanti: social (inglese), house (inglese)"
social housing,loc nom,Edilizia sociale.,"obiettivo della Provincia [di Trento] è un aumento dal 10 al 40%, entro i prossimi due anni degli edifici in legno, in particolare nei settori scuola e social housing. Un mercato, quello delle case in legno, che in Europa vale 8 miliardi di euro. La produzione italiana supera i 520 milioni, un terzo dei quali riconducibili alle imprese del Trentino Alto Adige. (Adige, 7 settembre 2011, p. 9, Economia).","Tipo: Prestito / Inglese, Formanti: social (inglese), housing (inglese)"
social-media,loc nom,"Media sociali, che permettono di condividere contenuti testuali, di immagini, in video e in audio.","Li dovreste vedere questi giovani iracheni. [...] Sorridono, scattano selfie e usano i social media come ogni ragazzo della loro età. Hanno tra i diciassette e i trent’anni e fanno parte di numerose organizzazioni della società civile irachena, impegnate nella tutela delle libertà sindacali e d’espressione, dell’ambiente, dei diritti delle donne, dei lavoratori e degli studenti. (Sara Manisera, Avvenire, 8 febbraio 2019, p. 3, Commenti).","Tipo: Prestito / Inglese, Formanti: social (inglese), media 2 (inglese) [s. m. pl. 'mezzi di comunicazione']"
social media manager,loc nom,Esperto nella gestione dei media sociali.,"Il Social media manager, che veicola l’immagine del brand sulle piattaforme social del nuovo Web, deve sapere di economia e marketing. (Sofia Fraschini, Giornale, 11 febbraio 2019, p. 23, MiaEconomia).","Tipo: Prestito / Inglese, Formanti: social (inglese), media 2 (inglese) [s. m. pl. 'mezzi di comunicazione'], manager (inglese)"
social network,loc nom,"Rete sociale: gruppo di utenti della rete telematica che si riconoscono nella condivisione di interessi comuni, entrano o si mantengono in contatto attraverso la costituzione di un proprio sito web, lo scambio di messaggi di posta elettronica e la frequentazione di chat.","Il Web 2.0 è il paradigma che guida la trasformazione e il suo presupposto sono i social networks: non tecnologie ma modi di organizzare in maniera differente il lavoro e la conoscenza. A dirlo non è qualche guru del marketing al tempo di internet, ma uno dei più importanti dirigenti di Ibm: Bob Picciano, a capo della divisione Lotus Software della casa di Armonk. (Antonio Dini, Sole 24 Ore, 18 giugno 2009, p. 22). ** I sindacati sono approdati in forze sui social network, diventando più aggressivi da quando sono su Twitter. È la conseguenza della disciplina dettata da questo mezzo di comunicazione che impone di esprimersi in 140 caratteri, decisamente pochi per le polemiche all'italiana. Così capita che il «sindacalese» ceda il passo a una fraseologia più secca e meno diplomatica, che finisce per fare notizia. (A[ntonella] Bac[caro], Corriere della sera, 8 gennaio 2012, p. 10, Primo Piano). ** Oggi i media tendono ad amplificare ciò che succede sui social network e trovare il male è in un certo senso più facile. Ma anche trovare il bene. Solo che, per ragioni diverse, una parte degli utenti del web ha una sorta di pudore a comunicarlo e a condividerlo. (Gigio Rancilio, Avvenire, 2 febbraio 2014, p. 22, Agorà). ** «Non ho idea di chi sia il sospetto e non ho idea di come la foto del mio passaporto sia potuta finire sui social network. Sono di Kara-Suu. Lavoro al mercato di Kara-Suu, Turatali, dal 2011. Quando è successo l’attacco terroristico, il 31 dicembre, io ero in Kirgizistan. Non ho alcun legame con l’atto terroristico in Turchia», ha precisato [Ihake] Mashrapov. (Umberto De Giovannangeli, Unità, 4 gennaio 2017, p. 6, Mondo).","Tipo: Prestito / Inglese, Formanti: social (inglese), network (inglese)"
social networking,loc nom,"La conoscenza, attraverso la rete telematica, di persone, impressioni e esperienze di vita.","La generazione più giovane di utenti aziendali è infatti composta da «nativi digitali», persone cresciute e formatesi utilizzando il web con grande familiarità con gli strumenti di social networking che consentono alle persone di incontrarsi e connettersi. (Guido Romeo, Sole 24 Ore, 18 giugno 2009, p. 19, Lavoro intelligente). ** Secondo SimilarWeb, che prende in considerazione i dispositivi Android (84% del mercato nel primo trimestre 2016, Gartner), il tempo trascorso all’interno delle app di social networking è in calo. (Martina Pennisi, Corriere della sera, 12 giugno 2016, p. 23, Cronache).","Tipo: Prestito / Inglese, Formanti: social (inglese), networking"
società liquida,loc nom,"Concezione sociologica che considera l'esperienza individuale e le relazioni sociali segnate da caratteristiche e strutture che si vanno decomponendo e ricomponendo rapidamente, in modo vacillante e incerto, fluido e volatile.","Si è diffusa l'idea che siamo in una «società liquida» in cui non conta ciò che hai fatto, non valgono la lealtà, la parola data. Cosa non vera perché se non resistessero questi valori la società smetterebbe di funzionare. (Francesco Alberoni, Corriere della sera, 18 ottobre 2010, p. 1, Prima pagina). ** In questi giorni è stato pubblicato, sempre dal Mulino: «Gli usi postmoderni del sesso» di Zygmunt Bauman che porta avanti la sua lettura della società liquida applicandola al campo sessuale. (Andrea Bisicchia, Sicilia, 24 marzo 2013, p. 20, Noi Oggi). ** Come contrastare «una cultura che rifiuta scelte definitive, condizionata dalla precarietà, dalla provvisorietà, propria di una ""società liquida"" dell’""usa e getta"", del ""tutto e subito""?». Sono questioni radicali di cui le diverse Chiese locali, come emerge dal documento preparatorio, sono del tutto consapevoli e che non vogliono eludere. Luciano Moia, Avvenire, 3 ottobre 2014, p. 3, Idee). ** il salto è notevole, e forse oltre le premesse, in un Paese dove i mutamenti della cosiddetta società liquida convivono con un forte attaccamento alla tradizione, e la giurisprudenza, nazionale ed europea, ha spesso dovuto fare da supplente e da pungolo. (Franca Deponti, Sole 24 Ore, 8 maggio 2016, p. 1, Prima pagina).","Tipo: Calco lessicale / Internazionalismo / Nome+aggettivo, Formanti: società, liquido"
societarizzazione,sost,Trasformazione di un'azienda di proprietà pubblica in società per azioni.,"Da qui, l'ipotesi di revisione radicale del «progetto Carito». Non piu' una societa' mista, partecipata da Banca Carige e Fondazione Crt, con un impegno finanziario diretto dell'ente torinese pronta ad essere allargata alle altre fondazioni della Regione, come discusso all'inizio. Ma una semplice «societarizzazione» degli sportelli di Carige a Torino e in alcune province del Piemonte, i circa quaranta delle discussioni iniziali, con un proprio marchio ben distinto da quello della Cassa genovese e un largo margine di autonomia rispetto a Carige, ma consolidata nei conti della banca guidata da Giovanni Berneschi. (Gianluca Paolucci, Stampa, 18 giugno 2010, p. 28, Economia). ** In sostanza l'esperienza delle coop si presenta sia come antesignana sia come una formula di «societarizzazione dolce», che potendo sventolare la bandiera di «una testa, un voto» riscuote attenzione e consensi tra quei professionisti che temono come il diavolo l'equiparazione degli studi a vere e proprie imprese di tipo capitalistico. (Dario Di Vico, Corriere della sera, 28 febbraio 2012, p. 13, Primo Piano).","Tipo: Suffissazione / Deaggettivale, Formanti: societario, -izzazione"
societing,sost,La società del mercato.,"«Non parlerei infatti di marketing ma di una sua evoluzione, ovvero di un nuovo approccio chiamato ""societing"", laddove l'orientamento non è più esclusivo al mercato, quanto invece alla società e al benessere delle persone nel lungo periodo. Credo che questa visione rappresenti anche una grande opportunità per aziende aperte ed innovative, sia di grandi sia di medio-piccole dimensioni, che intendano cogliere per tempo un'occasione davvero preziosa». [Rebecca Pera] (Stampa, 22 giugno 2011, Vercelli, p. 79). ** Secondo Carlo Infante, che organizza il talk «Neuroni specchio, performing media e societing. Il sistema dello spettacolo come specchio della società», «in questo senso sono emblematici concetti come performing media, inteso come capacità di giocare i sistemi della comunicazione interattiva in quanto condizione abilitante e performante (come nel cosiddetto SoLoMo: Social Local Mobile) e societing, per cui si declina il fenomeno del marketing non convenzionale come approccio d'innovazione sociale e di trasmissione virale e ironica di modelli comunicativi qualificanti». (Simone Arcagni, Sole 24 Ore, 11 novembre 2012, p. 44, Nòva). ** [Adam] Arvidsson e [Alex] Giordano immaginano un mutamento accelerato sia delle imprese che delle «tribù» dei consumatori, in un processo che coinvolge il volontariato e la sua «imprenditorializzazione». La chiave del societing sta qui. (Giancarlo Bosetti, Repubblica, 5 maggio 2013, p. 42, Cultura).","Tipo: Prestito / Inglese, Formanti: society (inglese), marketing (inglese)"
sofriano,sost,"Chi o che sostiene la causa di Adriano Sofri, giornalista e scrittore, già esponente del movimento Lotta continua; di Adriano Sofri.","Esemplari, forse perché indotte anche dall’obbligata assenza di donne nel suo orizzonte recluso (eccezion fatta per una gagliarda suora) le pagine sofriane sulla metà femminile del mondo, dalle kamikaze cecene alle sorelle pietose dei carcerati in licenza. (Paolo Ghezzi, Adige, 6 luglio 2003, p. 1, Prima pagina). ** oltre a Wikipedia, arrivano attacchi a sorpresa anche da sinistra, primo fra tutti quello di Piero Sansonetti, direttore di Liberazione e «sofriano» convinto. Le parole di Sofri -- riassumendo brutalmente il suo articolo sul «Foglio»: la morte di Luigi Calabresi non fu terrorismo, lo Stato si è dimenticato della famiglia Pinelli -- hanno però alzato un' onda di reazioni e turbamenti, soprattutto nei suoi settori di riferimento, la sinistra più movimentista e il vasto arcipelago dei reduci di Lotta continua. (Marco Imarisio, Corriere della sera, 14 settembre 2008, p. 10, Politica).","Tipo: Suffissazione / Denominale, Formanti: Sofri (Adriano), -(i)ano"
soft power,loc nom,"Potere, influenza sottile e penetrante, che fa leva su argomentazioni di carattere ideale o su una capacità di suggestione.","Alcuni maligni lasciano intendere che la Casa Bianca non sia convinta fino in fondo della validità di una strategia all'insegna del soft power. (Francesco Carella, Libero, 12 luglio 2009, p. 6, Primo Piano). ** «Non è competenza dei governi disegnare l'architettura dell'industria bancaria. Abbiamo solo soft power. Va comunque registrata oggi come molto positiva la tendenza delle grandi banche a riformarsi adottando modelli ""territoriali"" nuovi, anzi vecchi, ritornando alle agenzie, ai direttori di agenzia, recuperando anche verso il basso l'arte antica di fare banca» [Giulio Tremonti intervistato da Fabrizio Forquet]. (Sole 24 Ore, 17 gennaio 2010, p. 2, Primo Piano). ** Su tutto, inesorabilmente, alleggia poi l'Europa. Ancora «un modello» certo, risponde il Professore a uno studente, ma anche un soggetto che «sta facendo passi indietro». Ed è qui che si può dispiegare il ruolo dell'Italia che «ha il dovere -- è la convinzione del presidente del Consiglio -- di contribuire a far fare passi avanti» anche grazie alla sua capacità di utilizzare «il soft power», vale a dire il «saper parlare con tutti in modo amichevole». (Chiara Scalise, Sicilia, 14 maggio 2012, p. 2, Il Fatto). ** Sarà vero che Pechino ha scoperto l'importanza del soft power e sta aprendo centinaia di Istituti Confucio per esportare la sua cultura nel mondo, ma resta molto affezionata ai suoi 2,3 milioni di soldati per i quali spenderà quest'anno ufficialmente più di 100 miliardi di euro, con un incremento del 10,7% rispetto al 2012. (Guido Santevecchi, Corriere della sera, 25 marzo 2013, p. 30, Idee & opinioni). ** «L'Europa è fuori dal mondo», dice Martin Hurt, giovane analista dell'International Center for Defence Studies di Tallinn, «perché si illude che la guerra sia una cosa dell'altro mondo. Si culla nell'utopia che dopo la Guerra fredda si possa mantenere la pace con il soft power, la cooperazione economica, gli scambi culturali e le dichiarazioni politicamente corrette». (Marzio G. Mian, Giornale, 7 maggio 2015, p. 21). ** Le iniziative del nuovo presidente sembrano in realtà più coerenti con una visione radicalmente nuova della politica estera che alle necessità del mondo del lavoro. [...] Più orientate, inoltre, ai vantaggi a breve termine, tipiche di un businessman di un settore non certo avanzato: il soft power degli Usa, che permetteva risultati nel lungo o lunghissimo periodo, sembra in forti difficoltà. (Riccardo Sorrentino, Sole 24 Ore, 4 febbraio 2017, p. 3, Mercati globali).","Tipo: Prestito / Inglese, Formanti: soft (inglese), power (inglese)"
soft-walking,loc nom,"Camminata lenta di un corteo di manifestanti, adottata come forma di protesta per bloccare il traffico di un centro urbano.","Poi, la scintilla che fa divampare l’incendio: i camion che sono riusciti a scaricare (solo 700 tonnellate: una minuscola goccia nell’oceano dell’emergenza) non possono più uscire dal sito. I comitati si mettono a passeggiare lentamente davanti ai cancelli, ostruendo il passaggio. Soft walking, si chiama: è una tecnica di protesta pacifica. Non per gli agenti, che hanno i nervi a fior di pelle e si vede. (Massimiliano Amato, Unità, 2 novembre 2010, p. 19, Primo Piano).","Tipo: Prestito / Inglese, Formanti: soft (inglese), walking (inglese)"
software aperto,loc nom,Programma informatico il cui codice sorgente è liberamente visualizzabile e modificabile dall'utente.,"Gli hacker italiani [...] Sono la generazione che si sta facendo in questo momento le domande più realistiche sull'evoluzione della cultura digitale, rappresentano loro malgrado una sorte di classe sacerdotale che ancora crede fermamente nei principi fondamentali della condivisione dei saperi, del software aperto, al rispetto del diritto di ogni individuo ad usufruire di Internet senza che questo rappresenti una trappola per la sua privacy. (Gianluca Nicoletti, Stampa, 4 luglio 2010, p. 21, Cronache Italiane).","Tipo: Calco lessicale / Nome+participio, Formanti: software (inglese), aperto"
soldato-bambino,loc nom,Ragazzo assoldato o costretto a fare il militare.,"In «Fra-intendimenti» l'autrice [Kaha Mohamed Aden] ci racconta gli spari che hanno annunciato la guerra civile in Somalia, le riunioni dei saggi sotto le querce, il profumo di zenzero e cardamomo in una tazza di tè, i soldati bambino in pantaloni kaki, armati per uccidere e razziare. (Stampa, 3 dicembre 2010, Vercelli, p. 71).","Tipo: Composizione / Nome+nome, Formanti: soldato, bambino"
sold-out,loc nom,Tutto esaurito.,"Uno dei dati emergenti dell’estate musicale italiana, al di là del valore delle proposte artistiche che vanno caratterizzandola, viene dai dati di botteghino. La novità cioè la costituisce il fatto che la fascetta con la scritta sold out non la si vede appiccicata soltanto sui cartelloni dei ricchi festival internazionali come Salisburgo o Lucerna, dove l’avvenimento eccezionale è la norma, ma anche in numerose altre rassegne italiane assai meno ambiziose. (Enrico Girardi, Corriere della sera, 24 agosto 2011, p. 41, Idee & opinioni). ** E' davvero una grande notizia. Mentre in Italia e in Europa i teatri chiudono, a Catania una sala di musica classica affigge il sold out. (Sergio Sciacca, Sicilia, 15 ottobre 2012, p. 1, Prima pagina). ** Il Matusa ospiterà sabato prossimo alle 18 il primo anticipo della terza giornata di campionato e sarà una partita speciale visto che si tratta del primo derby laziale della storia che si giocherà in Serie A. [...] L’impianto di Frosinone farà registrare il primo sold-out stagionale con duemila tifosi che arriveranno dalla capitale. (Andrea Iustulin, Repubblica, 8 settembre 2015, ).","Tipo: Prestito / Inglese, Formanti: sold (inglese), out (inglese)"
soluzione-tampone,loc nom,"In senso metaforico, soluzione provvisoria, che si propone di porre prontamente rimedio a difficoltà o situazioni di emergenza.","Curiosamente però l'Anm non pare attenta a questo dato [la carenza di organico dei tribunali] né interessata a commentarlo. In questo quadro, gli stagisti sono una soluzione-tampone a costo zero. Utilizzarli per sostituire lavoratori è ingiusto ma sembra non importi a nessuno. (Eleonora Voltolina, Fatto Quotidiano, 9 luglio 2011, p. 11, Economia).","Tipo: Composizione / Nome+nome, Formanti: soluzione, tampone"
sondaggismo,sost,L'affidarsi in modo eccessivo ai sondaggi demoscopici.,"«Non voglio parlare della mia, ma in linea di principio è giusto cercare di rappresentare tutto il mondo del lavoro, quello del sindacato e degli imprenditori. Lo ritengo essenziale per un grande partito democratico che punta a creare una vera alternanza, importante in un Paese che rischia la deriva verso il sondaggismo e il populismo. Quella di [Sergio] Cofferati è una candidatura di qualità, e non può essere vista come una figurina. Anche se pensare che possa rivoluzionare l'attrattività del voto a sinistra è semplicistico. Come pensare che io mi tiri dietro tutti i voti della Confindustria» [Matteo Colaninno riportato da M(ario) Sen(sini)]. (Corriere della sera, 19 maggio 2009, p. 6, Primo Piano).","Tipo: Suffissazione / Denominale, Formanti: sondaggio, -ismo"
sonda madre,loc nom,"Sonda spaziale dalla quale viene lanciato un veicolo più piccolo, realizzato per compiere specifiche analisi e ricerche scientifiche.","«Promuoveremo un referendum per la creazione di una nuova forma giurisdizionale indipendente chiamata Cantone Lombardia -- dice [Alessandro] Gardossi --. Il Kosovo è un precedente nel diritto internazionale. Quindi la Lombardia voterà come la Catalogna in attesa di un referendum nazionale». […] Secondo punto: una nuova moneta locale, o «complementare», sul modello del sardex.net (il circuito di credito commerciale sardo, in pratica una sorta di moneta virtuale), in attesa del ritorno alla ""Nuova Lira""». Fantapolitica? Clone pseudo leghista? Macché, dicono i «dorati». (Paolo Berizzi, Repubblica, 28 novembre 2012, Milano, p. V). ** Le batterie consentiranno 64 ore di indagini trasmettendo fotografie ma in realtà il tempo di lavoro dipenderà dall’attività dell’astro in aumento: mentre si avvicina al Sole erutta polveri e gas. Se questi non danneggeranno i pannelli solari, Philae potrà continuare l’esplorazione anche per qualche mese. Non oltre, però, il marzo prossimo perché allora il nucleo di Churyumov-Gerasimenko diventerà un inferno impossibile. La sonda madre Rosetta, invece, che l’ha portata a destinazione, continuerà a ruotare intorno alla cometa, avvicinandosi fino quasi a sfiorarla, per riuscire a cogliere il ritmo nascosto dell’affascinante corpo celeste. (Giovanni Caprara, Corriere della sera, 13 novembre 2014, p. 8, Primo piano).","Tipo: Composizione / Nome+nome, Formanti: sonda, madre"
sorgente aperta,loc nom,"In informatica, codice sorgente di un programma liberamente visualizzabile e modificabile dall'utente; a esso relativo.","Il disegno di legge è stato fortemente voluto da Stefano Quintarelli, dei Civici e Innovatori, storico esperto della rete che è più volte intervenuto contro i giganti del web, per chiedere il pagamento delle tasse anche in Italia. La sua legge, però, è più radicale. Perché all’articolo 4 si spiega che gli utenti «hanno il diritto» di utilizzare «a condizioni eque e non discriminatorie software, proprietario o a sorgente aperta, contenuti e servizi leciti di loro scelta». (Alessandro Trocino, Corriere della sera, 23 giugno 2017, p. 12, Politica).","Tipo: Calco lessicale / Nome+participio, Formanti: sorgente, aperto"
sospendiprocesso,agg,Che sospende lo svolgimento dei processi giudiziari a carico delle più alte cariche istituzionali durante l'esercizio del loro mandato.,"Si obietta che per creare lo «scudo» sospendi-processi ci voleva una legge costituzionale e che su questo la Consulta non disse allora una parola chiara. (Anna Maria Greco, Giornale, 18 settembre 2009, p. 17, Interni).","Tipo: Composizione / Verbo+nome, Formanti: sospendere, processo"
sosta-selvaggia,loc nom,Sosta di un autoveicolo al di fuori delle norme stabilite dal codice della strada o dalle indicazioni della segnaletica stradale.,"«Questi incrementi -- spiegano i vigili urbani -- sono il risultato della particolare attenzione che il I Gruppo sta mettendo in atto sul territorio da metà novembre per scoraggiare la sosta selvaggia in una zona critica come quella del Centro Storico. Duplicati anche i passaggi col rosso e guida col cellulare non a viva voce». (Messaggero, 27 novembre 2010, p. 45, Cronaca di Roma).","Tipo: Composizione / Nome+aggettivo, Formanti: sosta, selvaggio"
sosta tariffata,loc nom,"Nei centri urbani, sistema che regola il parcheggio di autoveicoli privati, a pagamento o gratuitamente per i residenti.","Nel pomeriggio una nota di Atac spiega: «La nuova disciplina della sosta tariffata approvata nel 2008 dalla Giunta Comunale con delibera 257 e poi modificata dalla delibera 281, e confermata dal Consiglio Comunale numero 54 del giugno del 2010, riserva il diritto di parcheggiare sulle strisce blu solo alle auto, come correttamente riportato sulla segnaletica stradale». (Mauro Evangelisti, Messaggero, 4 luglio 2011, p. 33, Cronaca di Roma).","Tipo: Polirematica / Nome+participio, Formanti: sosta, tariffato"
sostenibilità ambientale,loc nom,Compatibilità con la salvaguardia dell'equilibrio ambientale.,"Recentemente ha debuttato anche Farespazio.it, un social network dedicato alle Smart city e alle soluzioni tecnologiche innovative che puntano nella direzione della sostenibilità ambientale. (Anna Rita Rapetta, Sicilia, 18 maggio 2013, p. 20, Noi Oggi).","Tipo: Calco lessicale / Nome+aggettivo, Formanti: sostenibilità, ambientale"
sottofinanziamento,sost,Finanziamento inferiore alle esigenze di spesa previste.,"L'impressione è che però [il realismo] non basti ad addomesticare la determinazione usata dal governo nello smontaggio pezzo dopo pezzo della ricerca mediante sotto-finanziamenti o brutali soppressioni. (Roberto Ciccarelli, Manifesto, 13 giugno 2010, p. 5).","Tipo: Prefissazione, Formanti: sotto-, finanziamento"
sottofinanziato,agg,Finanziato in misura inferiore al necessario.,"Proviamo a immaginare come queste risorse potrebbero essere utilizzate per stimolare la crescita inclusiva, investendo in quei settori del sociale dove spendiamo meno degli altri Paesi. Un punto di Pil potrebbe andare all'istruzione, in particolare all'assistenza all'infanzia (nidi) e all'università, vistosamente sotto-finanziate. (Maurizio Ferrera, Corriere della sera, 27 aprile 2012, p. 42, Idee & opinioni). ** «Vede -- spiega [Helga Nowotny] -- il problema è da un lato che l’università e la ricerca è sotto-finanziata, ma dall’altro che l’Italia ha realizzato solo in parte la modernizzazione necessaria per rendere competitive le università. Il Paese conta debolezze nel sistema che riguardano anche la selezione interna: la ricerca deve essere basata esclusivamente su criteri scientifici, e invece in Italia troppo spesso subentrano ""altri"" criteri. Questo -- osserva ancora -- ha un impatto negativo sulla qualità della ricerca. È un pericolo, perché in gioco è la competitività del Paese e della sua economia». (Giovanni Maria Del Re, Avvenire, 26 marzo 2013, p. 13, Oggi Italia).","Tipo: Prefissazione, Formanti: sotto-, finanziato"
sottoperformare,verb,"In economia, rendere meno del previsto, riportare una prestazione inferiore alle aspettative.","Già da tempo il titolo [Mediaset] sottoperformava l’andamento positivo delle Borse in vista della contesa elettorale e ora, secondo gli esperti delle sale operative, potrebbero essere scattate le ricoperture da parte di chi aveva posizioni corte (short) sulle azioni. (Roberta Amoruso, Messaggero, 11 aprile 2006, p. 17, Primo Piano). ** Il rimbalzo di Piazza Affari è da manuale. E la performance di oltre il 20% registrata dall'indice Ftse Mib delle blue chip del listino milanese a partire dal 23 settembre scorso, conferma che i titoli più reattivi quando il mercato «si gira» sono quelli più ciclici e più volatili. Mentre le società che hanno quotazioni maggiormente stabili tendono a «sottoperformare» il listino nelle fasi di recupero veloce. (Marco Sabella, Corriere della sera, 17 ottobre 2011, p. 24, Economia).","Tipo: Prefissazione, Formanti: sotto-, performare"
sottoservizi,sost,"Servizi primari, come le reti di energia elettrica, gas, telecomunicazioni e fognature, incanalati in apposite condutture realizzate nel sottosuolo.","Perché Roma è a rischio voragini? «I problemi sono due» spiega Stefania Nisio, geologa dell'Ispra, l'Istituto superiore per la ricerca e la protezione dell'ambiente «Il primo: la città è stata spesso edificata su antiche cave di epoca romana, sfruttate fino al Medioevoe alcune volte fino ai primi dell'Ottocento». Il secondo? «Riguarda la rete dei sottoservizi. Le condutture idrauliche o fognarie delle acque reflue possono avere dei guasti. E la rottura della rete provoca il dilavamento del terreno sottostante e la voragine». (Paolo Boccacci, Repubblica, 21 gennaio 2012, Roma, p. VII). ** È difficire convivere con la ricostruzione. Si tratta di opere di messa in sicurezza, ma anche dei famigerati sottoservizi, i tunnel intelligenti ad altezza d'uomo che ospiteranno fogne, rete elettrica e gas, che costringono i commercianti a lavorare a singhiozzo. (Stefano Dascoli e Giovanni Sgardi, Messaggero, 4 novembre 2016, p. 9, Primo Piano).","Tipo: Prefissazione, Formanti: sotto-, servizio"
sovracapacità,sost,"Capacità che supera le richieste, le necessità.","L'Europa aveva già allora capacità produttiva in eccesso del 20-25%. E la Fiat non scopriva i nuovi modelli con cui togliere clienti ai rivali. Li avrebbe tirati fuori, si spiegava, nel 2012 con la ripresa. Purtroppo, la ripresa in Europa è rinviata al 2014 e con essa i nuovi modelli Fiat. Possiamo aspettare e fidarci? Il problema reale -- e [Sergio] Marchionne cita il collega Philippe Varin della Psa -- era ed è la sovraccapacità produttiva. (Massimo Mucchetti, Corriere della sera, 26 febbraio 2012, p. 45, Lettere al Corriere).","Tipo: Prefissazione, Formanti: sovra-, capacità"
sovraperformare,verb,"In economia, rendere più del previsto, offrire una prestazione superiore alle aspettative.","Per Armando Escalona, amministratore delegato di Finanza & Futuro Banca (la rete di promotori del gruppo Deutsche Bank), «occorrerebbe iniziare ad alimentare il fondo pensione il prima possibile, magari già durante gli studi, in modo da far crescere il montante nel lunghissimo periodo e ridurre l' incidenza del timing. Per loro natura, infatti, i mercati sono volatili, ma nel lungo periodo tendono a sovraperformare rispetto a soluzioni obbligazionarie». (Luigi Dell'Olio, Repubblica, 16 maggio 2011, Affari & Finanza, p. 43).","Tipo: Prefissazione, Formanti: sovra-, performare"
sovrasfruttamento,sost,Sfruttamento eccessivo.,"Molti i progetti a bordo di Goletta verde, tra cui il primo Atlante fotografico dei paesaggi costieri, il progetto Fish scale «pesce ritrovato» per preservare la biodiversità marina, e l'obiettivo di fermare il sovrasfruttamento del mare. (Giancarlo Cologgi, Sicilia, 22 giugno 2012, p. 3, Il Fatto).","Tipo: Prefissazione, Formanti: sovra-, sfruttamento"
spaccapoli,sost,Chi o che minaccia la coesione politica dei due opposti schieramenti parlamentari.,"[Marco Follini] Entra quasi in punta di piedi e si siede in prima fila accanto a Riccardo Conti, l’unico deputato che finora ha aderito alla sua Italia di Mezzo. […] Ma non può fare a meno Follini di essere coinvolto dalla festa: parte il nuovo movimento, lo «spaccapoli», partito dei moderati che è ancora piccolo ma che lui vorrebbe robusto come il «Kadima» israeliano, ben piazzato al centro dei due schieramenti. (Roberto Zuccolini, Corriere della sera, 22 ottobre 2006, p. 14, Politica).","Tipo: Composizione / Verbo+nome, Formanti: spaccare, polo"
spaghetti-porno,loc nom,"(Scherz.) Porno all'italiana, filone di film pornografici caratterizzato da un'ambientazione e da un linguaggio tipicamente italiani.","Armati di videocamera digitale, Paola e Luca (sono i nomi di fantasia dei due ventenni) si sono improvvisati attrice e regista. Per racimolare qualche centinaia di euro, hanno girato nella loro abitazione a Bavari uno «spaghetti-porno» artigianale da mettere in vendita su alcuni siti Internet. (S. O., Repubblica, 10 agosto 2006, Genova, p. VII).","Tipo: Composizione / Nome+aggettivo, Formanti: spaghetti, porno"
spaghetti rap,loc nom,(Scherz.) Rap all'italiana.,"Nel piccolo grande mondo del rap italiano sono in pochi a eccitare l'elettrocardiogramma della discografia. I loro nomi sono Fabri Fibra, Club Dogo e Mondo Marcio. Quest'ultimo, responsabile all'inizio del 2000 della rinascita di uno spaghetti rap troppo arrotolato su sé stesso, esce domani con «Musica da serial killer», nono album di una carriera inziata a soli 16 anni. (L. Don., Stampa, 24 gennaio 2011, p. 36, Spettacoli).","Tipo: Composizione / Nome+nome, Formanti: spaghetti, rap (inglese)"
spaghetti-welfare,loc nom,(Iron. Spreg.) Sistema sociale all'italiana.,"Gli stranieri hanno profondamente modificato il nostro spaghetti-welfare: da un lato contribuiscono già ora al pagamento delle pensioni degli attuali anziani italiani, dall’altro hanno resuscitato il servizio domestico, ossia un lavoro che negli Anni 80 sembrava in via di estinzione. (Gianpiero Dalla Zuanna, Corriere della sera, 27 ottobre 2010, p. 42, Idee & opinioni).","Tipo: Composizione / Nome+nome, Formanti: spaghetti, welfare (inglese)"
spalmadebiti,sost,Provvedimento legislativo che consente di rateizzare debiti o perdite di bilancio; finalizzato a permettere la dilazione nel pagamento di debiti.,"Il patrimonio azionario di [Silvio] Berlusconi (Mediaset, Mondadori, Mediolanum e Mediobanca) ha bruciato nel 2008 3 miliardi del suo valore e l'utile netto del gruppo Mediaset è sceso del 4,4% (anche se resta di 355 milioni), ma soprattutto le conseguenze della cancellazione del cosiddetto «decreto spalmadebiti» e la necessità di ripianare ancora il bilancio milanista, per via della mancata partecipazione alla Champions, impongono una politica più austera. (E. Cu., Repubblica, 12 febbraio 2009, p. 53, Sport). ** Diamo a [Claudio] Lotito quello che è di Cesare (in fondo parlano entrambi latino). Ricordandogli, quando giustamente si vanta di aver ripianato una situazione economica pre-fallimentare, che senza lo spalmadebiti ad personam non ci sarebbe riuscito. (Guido Boffo, Stampa, 18 aprile 2011, p. 39, Sport).","Tipo: Composizione / Verbo+nome, Formanti: spalmare, debito"
spalma-Irpef,agg,Che consente di rateizzare un debito nei confronti dell'amministrazione fiscale provocato dal mancato versamento dell'Irpef dovuta.,"C'è anche qualche novità dell'ultim'ora. Dallo stop allo «spalma-Irpef» -- il meccanismo utilizzato per evitare il fallimento alla Lazio -- a un po' di risorse aggiuntive per rafforzare la Consob. (Alessandro Barbera, Stampa, 4 maggio 2005, p. 19, Economia).","Tipo: Composizione / Verbo+nome, Formanti: spalmare, Irpef"
spamming,sost,"L'invio di spam, posta spazzatura: la spedizione non richiesta di messaggi di posta elettronica soprattutto pubblicitari.","La posta elettronica è un piccolo ma eloquente esempio: quante volte, in una riunione, vediamo persone distrarsi per eliminare lo spamming, la posta indesiderata, dal proprio smartphone? È come se fossero sempre da un’altra parte rispetto al luogo in cui sono in quel momento. (Edoardo Segantini, Corriere della sera, 24 luglio 2011, p. 35, Cultura).","Tipo: Prestito / Inglese, Formanti: spamming (inglese)"
spannometria,sost,"(Scherz. Iron.) Il metodo di fare calcoli a spanne, senza basarsi su valori scientificamente accertati.","I numeri sono numeri, mica quisquilie. Lo diceva il grande Totò. E perbacco! Ma provate voi nel mondo del vino a chiedere cifre certe e certificate. Siamo nel regno della spannometria (interessata) dove i dati non sono mai completi, l'aggiornamento in divenire e i parametri poco confrontabili. Il che non è una caratteristica della sola enologia. (Stampa, 2 novembre 2005, p. 51).","Tipo: Confissazione / Suffissoide, Formanti: spanna, -metria"
sparatutto,sost,(Scherz.) Videogioco che permette di sparare a tutti i bersagli visibili; ad esso relativo.,"ad Activision è venuta l'idea di sposare il lancio di Black Ops III -- con soldati e zombie in epoca di Guerra Fredda -- con i volti di alcuni rossoneri: Mario Balotelli, Ignazio Abate, Andrea Bertolacci e Alessio Cerci. I quattro sono stati impegnati negli spogliatoi di San Siro in una sessione di gioco ripresa per un video promozionale, ed hanno espresso il loro entusiasmo per lo sparatutto più celebre degli store. (Marco Lombardo, Giornale, 6 novembre 2015, p. 18, Attualità).","Tipo: Composizione / Verbo+nome, Formanti: sparare, tutto pron."
spareggio-salvezza,loc nom,Partita di spareggio che offre l'opportunità di evitare l'eliminazione da un torneo.,"Siamo alla resa dei conti. Si disputano domani, tutte in contemporanea (ma spesso non è così), le partite dell’ultimo turno, della stagione regolare, del campionato di Eccellenza. […] E sì, perché, chi perde retrocede direttamente, mentre in caso di pareggio sarà il Giarre a dover affrontare gli spareggi-salvezza per mantenere la categoria. (Franco Anastasi, Sicilia, 19 aprile 2008, p. 23, Calcio Siciliano).","Tipo: Composizione / Nome+nome, Formanti: spareggio, salvezza"
spargi veleno,sost,"Chi o che contamina, disperdendo residui tossici; anche in senso figurato.","In realtà in questi «angoli» [«Angoli nel cielo] c'è molto di più di quanto [Lucio] Dalla non dice, compresa la collaborazione con l'amico attore Marco Alemanno e una piccola perla rappresentata da «Fiuto», la canzone in cui duetta satiricamente con Toni Servillo, lo «spargi veleni» di Gomorra, in cui non a caso se la prende con la questione dei rifiuti a Napoli. (F. V., Stampa, 10 novembre 2009, p. 79, In Città).","Tipo: Composizione / Verbo+nome, Formanti: spargere, veleno"
speed-date,loc nom,"Incontro di brevissima durata, organizzato per verificare l'esistenza delle condizioni di affinità, simpatia e attrazione, che possano permettere a due persone di sviluppare un'eventuale relazione.","No, lo speed date, no! Nel giro degli internauti che animano la comunità on-line di Supplemento singolo, il gioco inventato per trovare l’anima gemella tramite una serie di «appuntamenti veloci» , tutti nella stessa serata, con un certo numero di persone dell’altro sesso, non sfonda. […] Ed ecco la forma evoluta dello speed date: il blind date o appuntamento al buio. Un nome più accattivante, che evoca atmosfere intriganti alla «Eyes wide shut», niente numeri né cronometri. Solo serate in cui un certo numero di uomini e donne, preselezionati per affinità, s’incontrano per chiacchierare in posti dotati di atmosfera. (Corriere della sera, 14 maggio 2011, p. 47, Tempi liberi).","Tipo: Prestito / Inglese, Formanti: speed (inglese), date (inglese)"
speleotrekking,sost,Attività sportiva che unisce la speleologia al trekking.,"Fino a domenica, nell'incantevole scenario naturale delle grotte dell'Angelo, al pubblico sarà offerta anche la possibilità di sbirciare fra i diversi stand del Negrovillage, di assaggiare i buonissimi piatti tipici del luogo (fra cui il carciofo bianco), di partecipare a escursioni, speleotrekking, visite al museo integrato dell'ambiente Mida e ad altri siti del Cilento e del Vallo di Diano. (Nino Marchesano, Repubblica, 27 agosto 2009, Napoli, p. VIII).","Tipo: Confissazione / Prefissoide, Formanti: speleo-, trekking (inglese)"
spendi e tassa,loc agg,Che dissipa le finanze pubbliche e ha bisogno di aumentare continuamente la pressione fiscale.,"Insomma il numero due dell'Idv [Massimo Donadi] non ci sta a farsi schiacciare dalla sinistra. «Sarebbe un errore mortale per noi. [Nichi] Vendola è una persona brillante e simpatica, ma per me non potrà essere mai e poi mai il leader della coalizione. E' l'espressione oggi pià alta di una sinistra ideologica che non ha ancora fatto i conti con la sua storia, che ha la responsabilità di due fallimenti di governi di centrosinistra con lo slogan di ''spendi e tassa''. E che non ha capito nulla delle dinamiche della sicurezza e dell'immigrazione». (Carlo Bertini, Stampa, 1 maggio 2010, p. 9, Interno).","Tipo: Conglomerato, Formanti: spendere, tassare"
spianarughe,sost,"Preparato cosmetico che leviga e rassoda la pelle, attenuando le rughe; che ha tale effetto.","All'inizio mirava a fronti spianate, adesso punta a ciglia alla Betty Boop: Allergan, l'azienda che ha saputo trasformare il Botox, un misterioso atrofizzante per le contrazioni muscolari della palpebra, in uno «spianarughe» eccezionale, spera di bissare la formula cosmetica rivoluzionaria e il suo successo. (Natasha Singe, trad. di Anna Bissanti, Repubblica, 15 gennaio 2009, p. 37, Cronaca).","Tipo: Composizione / Verbo+nome, Formanti: spianare, ruga"
spime,sost,Oggetto individuabile nello spazio e nel tempo.,"Chi volesse approfondire l'argomento può dunque reperire molte informazioni e buoni spunti di riflessione, anche etici, in «Preistoria robotica», un'opera in 127 pagine, in cui l'autore, Filoteo M. Sorge, compie un viaggio affascinante simile a tratti ad uno scavo archeologico in terra tecnologica. E' così che ci imbattiamo nel Theatro di Erone, nel giocatore di scacchi di von Kemelen, nel teleautoma di Tesla e nelle curiose anatre di de Vaucanson, fino ad approdare, secolo dopo secolo, ai modernissimi «spime» di Bruce Sterling. (Francesca Tarissi, Repubblica, 2 febbraio 2009, Affari & Finanza, p. 26).","Tipo: Prestito / Inglese, Formanti: space (inglese), time (inglese)"
spin doctor,loc nom,"Uomo immagine, chi gestisce l'immagine pubblica di personaggi noti.","[I dirigenti russi] alle tenzoni elettorali preferiscono i «polit-tecnologhi», come li chiamano loro: i tecnologi della politica, ossia spin doctor e sondaggisti che confezionano i cibi precotti da ammannire al popolo. (Luigi Ippolito, Corriere della sera, 1 ottobre 2011, p. 60, Idee & opinioni). ** «Il trucco non si deve vedere» hanno spiegato gli esperti che seguono i candidati in campagna elettorale (già, non ci sono solo sondaggisti e spin doctor, uno sbaffo a un comizio può essere un disastro). Quello di [Mitt] Romney si vedeva, eccome. (Filippo Sensi, Europa, 25 settembre 2012, p. 1, Prima pagina). ** L’articolo prende le mosse da una dichiarazione del capo dei consiglieri economici di Matteo Renzi, Yoram Gutgeld, che aveva sostenuto come l’Italia sia al riparo dai rischi di una nuova recessione mondiale grazie alle riforme messe in atto dal governo. Certamente Gutgeld ha parlato da «spin doctor», ma nessuno può ritenersi immune, afferma [Wolfgang] Munchau, chiedendosi se il governo di Roma sia preparato ad affrontare l’impatto sull’Europa del rallentamento della Cina e di altri mercati emergenti. (R. Boc., Sole 24 Ore, 17 novembre 2015, p. 12).","Tipo: Prestito / Inglese, Formanti: spin (inglese), doctor (inglese)"
spin-doctoring,loc nom,Gestione dell'immagine pubblica di esponenti politici.,"«Spin doctoring», ovvero l'arte di manipolare la comunicazione a fini politici ed economici. Tema attualissimo a cui Bruno Fornasari ha voluto dedicare la sua ultima fatica di autore e regista. «Il suggeritore» del titolo è, appunto, uno «spin doctor». (Claudia Cannella, Corriere della sera, 23 febbraio 2011, ViviMilano, p. 43).","Tipo: Prestito / Inglese, Formanti: spin (inglese), doctoring (inglese)"
spingardata,sost,"Nel gioco del calcio, tiro in porta molto potente.","La Lazio tira due volte in porta, segna due gol e prende un palo con [Abdoulay] Konko (su palla svirgolata da [Cristian] Ledesma). Il primo gol, però, non rientra in queste due conclusioni. Sul vantaggio, infatti, la spingardata di Hernanes è fuori ma Acquafresca la devia in rete (24' p.t.). (Roberto Perrone, Corriere della sera, 24 ottobre 2011, p. 45, Sport).","Tipo: Suffissazione / Denominale, Formanti: spingarda, -ata 4 [colpo]"
spintaneo,agg,"(Iron.) Che avviene a seguito di una pressione, di una spinta esterna.","Si dice: se [Silvio] Berlusconi fa un passo indietro, spontaneo o «spintaneo» che sia, tutto potrebbe cambiare e si potrebbe anche discutere con serenità del modo di assicurare una via d’uscita plausibile all’uomo che bene o male ha condizionato quasi vent’anni di vita pubblica, e s’è trasformato nel simbolo della Seconda Repubblica come Andreotti lo fu della Prima. (Marcello Sorgi, Stampa, 15 settembre 2011, p. 1, Prima pagina).","Tipo: Suffissazione / Denominale, Formanti: spinta, -aneo"
spirito animale,loc nom,"Nel linguaggio borsistico, chi compie spregiudicate operazioni finanziarie avendo di mira solo il proprio profitto.","Non dobbiamo e non possiamo infatti rinunciare all’ambizione di imbrigliare le energie «selvagge» dei mercati finanziari globali in una direzione utile all’economia reale e alla persona. La storia della globalizzazione assomiglia per molti versi a quella della frontiera americana. Prima arrivarono gli «spiriti animali» lungo la via del telegrafo (per noi quella del wifi e della rete), poi la legge. (Leonardo Becchetti, Avvenire, 20 agosto 2013, p. 1, Prima pagina).","Tipo: Calco lessicale / Nome+aggettivo, Formanti: spirito, animale"
sportello polifunzionale,loc nom,"Sportello o centro gestito dall'amministrazione pubblica, o da aziende di pubblica utilità, in grado di adempiere a molteplici funzioni e di assicurare ai cittadini o agli utenti una pluralità di servizi.","I vertici dell'azienda, su indicazione del consulente assessoriale, hanno trasferito i locali dell'ufficio anagrafe sanitaria per far posto agli sportelli polifunzionali che dovrebbero facilitare agli utenti la prenotazione di visite, esami e accertamenti. Un'operazione che ha determinato intasamenti all'ufficio spostato di sede, con pazienti costretti a fare file di ore o tornare a casa senza risultato. (Giusi Spica, Repubblica, 22 marzo 2011, Palermo, p. VII).","Tipo: Polirematica / Nome+aggettivo, Formanti: sportello, polifunzionale"
sportello telematico,loc nom,Centro di servizio della Pubblica amministrazione collegato alla rete telematica.,"si arriva al punto in cui si prevede per i Comuni che non siano in grado di far funzionare lo sportello telematico («gravi carenze infrastrutturali») di tenere lo sportello fisico dove chi vuole avviare un'impresa invia o consegna la pratica cartacea. Un ritorno alla carta, come nel primo progetto di sportello unico, quello del 1998, ma allora i computer nella pubblica amministrazione erano ancora una rarità. (Enrico Marro, Corriere della sera, 23 ottobre 2011, p. 6, Primo Piano).","Tipo: Polirematica / Nome+aggettivo, Formanti: sportello, telematico"
sportello unico,loc nom,Centro di servizio della Pubblica amministrazione per l'unificazione e lo snellimento delle procedure amministrative.,"Si è trattato di un lavoro interattivo di verifica e validazione delle domande, 300 mila delle quali sono state già inviate agli sportelli unici per l'immigrazione delle prefetture sul territorio. (Fabrizio Recconi, Gazzetta del Sud, 22 dicembre 2007, p. 7, Interni). ** Mentre il governo punta sulla semplificazione e la digitalizzazione per dare una spinta alla crescita dell'economia, lo sportello unico per le imprese, lanciato per la prima volta 13 anni fa, non è ancora realizzato nel 24% dei comuni italiani, nonostante appena un anno fa, con il Dpr (Decreto del presidente della Repubblica) 160 fosse stato fissato il termine ultimo del primo ottobre 2011. (Enrico Marro, Corriere della sera, 23 ottobre 2011, p. 6, Primo Piano). ** Si rafforza lo sportello unico per l’edilizia, che diventa l’unico canale cui rivolgersi per tutte le pratiche. (Luigi Frasca, Tempo, 4 agosto 2012, p. 4, Primo Piano). ** Lo «sportello unico» cui si fa riferimento nella bozza del decreto di attuazione della delega approvato ieri in primo esame dal Cdm potrebbe farci ricordare il vecchio “sportello unico per le attività produttive” (Suap) ma in veste rafforzata. Non averlo costituisce grave inadempienza che fa scattare le procedure disciplinari. (Davide Colombo, Sole 24 Ore, 22 gennaio 2016, p. 10).","Tipo: Polirematica / Nome+aggettivo, Formanti: sportello, unico"
sport utility,loc nom,"Automobile dotata di quattro ruote motrici, con caratteristiche riprese dalle vetture fuoristrada, adattate all'estetica e alla funzionalità richieste dal traffico cittadino.","I dati sono ricavati da un’indagine di automobile.it e Gfk Eurisko, la quale rivela pure che la tipologia preferita sono le berline con portellone (59%), seguite da station wagon e sport utility, questi ultimi vero sogno (nemmeno tanto proibito) per le neopatentate tra i 18 e i 24 anni. (Marco Scafati, Messaggero Veneto, 24 marzo 2014, p. 53). ** il marchio adotta dispositivi ad elevato contenuto tecnologico, molti dei quali si ritrovano nella nuova XC90, ultima generazione della sport-utility alto di gamma che mette in campo una cinquantina di sistemi di salvaguardia, sia attivi che passivi. (Secolo XIX, 19 giugno 2015, Speciale Motori, p. II).","Tipo: Prestito / Inglese, Formanti: sport ENG (inglese), utility (inglese), vehicle (inglese)"
spottone,sost,(Iron.) Grande spot pubblicitario.,"Lo spottone per recuperare i voti -- «Arriveremo dal 21 di adesso al 30 per cento» -- sarà quella sorta di sit-com e di talent che ogni giorno, nei pochi giorni che frequenterà il centro per anziani, i media allestiranno per [Silvio] Berlusconi che cambia i pannoloni, svuota i cateteri e spinge le carrozzelle, in mezzo a vecchietti adoranti del forever young capace, per quattro ore a settimana, di farsi vecchio con i vecchi. (Mario Ajello, Messaggero, 16 aprile 2014, p. 3, Primo Piano). ** Più di noi fanno solo gli americani: 350 fette al secondo, assicura un sito specializzato. Tuttavia, un dubbio è legittimo. E se fosse solo l’ultima trovata di Gino? Del resto, è il re della pizza. Ma anche della comunicazione: produce cioè spottoni pubblicitari senza che si piazzino sullo stomaco. (Marco Demarco, Corriere della sera, 16 aprile 2017, p. 23, Cronache).","Tipo: Alterazione, Formanti: spot (inglese), -one"
sprecopoli,sost,Scandalo suscitato dal malcostume di sperperare il denaro pubblico.,"Come documentato dal Corriere lo scorso maggio era stato proprio il Ragioniere dello Stato, Mario Canzio, a inviare alla Procura della Corte dei Conti un dossier spinoso sulla «sprecopoli» del Cnr. (Massimo Sideri, Corriere della sera, 18 gennaio 2012, p. 1, Prima pagina).","Tipo: Confissazione / Suffissoide, Formanti: spreco, -poli 2 [Scandalo]"
Sputtanopoli,sost,(Iron.) Scandalo suscitato dalla diffusione di notizie riguardanti la vita privata di personaggi pubblici e dello spettacolo.,"Delle intercettazioni in un paese di mafia c’è bisogno. Sono importanti anche nella guerra al terrorismo. Ma non è di questo che si parla oggi. Si parla di Sputtanopoli, cioè della scomparsa del pudore, del suo brutale annientamento in un’orgia di pettegolezzo pubblico a mezzo stampa & tv che violenta la vita privata (Foglio, 11 giugno 2010, p. 1, Prima pagina).","Tipo: Confissazione / Suffissoide, Formanti: sputtanare, -poli 2 [Scandalo]"
spyware,sost,"Programma informatico scaricato dall'utente sul proprio computer in modo inconsapevole e non autorizzato, che ha il compito di registrare e segnalare al mittente i siti visitati dall'utente durante la navigazione in Internet.","avendo la possibilità di salvare i file online, si eliminano sia il rischio di spyware malevoli, trojan horse e virus, che non possono «attaccare» il notebook, sia quello di perdere i dati nel caso il portatile si rompesse o venisse rubato. (Maria Luisa Romiti, Repubblica, 27 giugno 2011, Affari & Finanza, p. 32). ** Esistono diversi tipi di software dannosi che puntano a sottrarre informazioni dai dispositivi infetti. Uno spyware, per esempio, è in grado di raccogliere dati sensibili, come password e codici di accesso, inviandoli a chi ha creato il programma. (Sole 24 Ore, 25 novembre 2013, p. 13). ** Una notizia di reato «fabbricata». La Procura che gli avrebbe mandato di nascosto sul suo computer uno «spyware», un software spia. Una perquisizione a casa in cui gli agenti della postale avrebbero «provato a prendere il controllo» di due server «posti sul territorio americano». [...] È durissima la lettera inviata da Regina Coeli al suo legale Stefano Parretta da Giulio Occhionero: l’ingegnere nucleare di 45 anni arrestato tre mesi fa (Fabrizio Caccia e Virginia Piccolillo, Corriere della sera, 26 aprile 2017, p. 19, Cronache).","Tipo: Prestito / Inglese, Formanti: spy (inglese), software (inglese)"
stakeholder,sost,"Chi ha interessi nell'attività di un'organizzazione o di una società, ne influenza le decisioni o ne è condizionato; partecipativo, basato sulla responsabilizzazione.","L’altra proposta sul tappeto è quella dell’ex Commissario [Marcello] Fiori: «Io avrei in mente una fondazione di partecipazione per riunire in una istituzione unitaria tutti gli stakeholder: lo Stato, la Regione, la Provincia, i Comuni dei 5 siti della ex Soprintendenza di Pompei». (Pierluigi Panza, Corriere della sera, 15 novembre 2010, p. 33, Cultura). ** [Ed Milliband] Il segretario del Labour era impegnato per un comizio di Unite, il principale sindacato britannico, uno dei maggiori stakeholder del partito. Il vertice di Bruxelles, a quanto pare, non era altrettanto importante. (Lorenzo Biondi, Europa, 29 giugno 2012, p. 3, News Analysis). ** «Visto che la politica non riesce a produrre soluzioni razionali e stabili, saremo noi operatori a presentare una proposta organica e condivisa, ad ampio spettro, coinvolgendo tutti gli stakeholder. Ci stiamo lavorando, è nostra intenzione definirla e presentarla al governo entro l’estate». Parla Giovan Battista Zorzoli, una vita passata nel mondo dell’energia e portavoce del coordinamento Free che rappresenta 28 associazioni della galassia delle rinnovabili, le più significative. (Barbara Corrao, Messaggero, 21 marzo 2014, p. 26, Dossier). ** L’opinione pubblica è lo stakeholder principale del Governo e per valutarlo deve avere un atteggiamento critico-costruttivo tenendo sempre presente che dal 2011 al 2015 abbiamo cambiato quattro governi. L’Italia deve infatti puntare ad altri record diversi da quelli di essere il Paese della eurozona che ha cambiato nel dopoguerra il maggior numero di esecutivi. (Alberto Quadrio Curzio, Sole 24 Ore, 10 aprile 2016, p. 1, Prima pagina).","Tipo: Prestito / Inglese, Formanti: stakeholder"
stalker,sost,"Chi molesta qualcuno con accanimento, in modo assillante e persecutorio.","L’antidoto efficace per lo stalker, nella maggior dei casi, è il cosiddetto «ammonimento del questore», un verbale che viene consegnato a chi perseguita un’altra persona dalle forze dell’ordine, previa convocazione in caserma: «Questa misura -- spiega Stefania Bartoccetti, presidente di Telefono Donna -- si è rivelata davvero efficace per scoraggiare questi atteggiamenti». (Viviana Daloiso, Avvenire, 16 dicembre 2010, p. 16, Oggi Italia). ** La struttura di ogni puntata è facilmente individuabile: si rappresenta una storia esemplare di stalking (stalker risentiti, stalker sadici, stalker psicopatici…) il cui svelamento è dovuto più alla comprensione dei meccanismi mentali dei criminali che ai tradizionali metodi di indagine. (Aldo Grasso, Corriere della sera, 7 novembre 2015, p. 63).","Tipo: Prestito / Inglese, Formanti: stalk (to) (inglese), -er (inglese)"
stalking,sost,Molestia assillante e persecutoria nei confronti di qualcuno.,"[tit.] Stalking: ora lo denunciano anche i maschi [testo] […] Che la vittima sia donna o uomo, comunque, il «copione» dello stalking è sempre lo stesso: la metà delle richieste di aiuto arriva da persone tra i 26 e i 45 anni, ma a rivolgersi allo sportello sono stati anche soggetti più giovani (il 30% di quelli che hanno chiamato il Niguarda aveva tra i 18 e i 25 anni) e, seppure in percentuale minore, viene chiesto aiuto anche da persone over 46 (a Milano il 20%). (Viviana Daloiso, Avvenire, 16 dicembre 2010, p. 16, Oggi Italia). ** Oggi esistono associazioni a tutela della donna e dei figli, c'è una normativa speciale sullo stalking circostanziata. Ma vanno fatte le denunce in tempo. Chiunque voglia non farsi fare del male oggi ha molti più strumenti di qualche anno fa. Non prenderne atto è come abbandonarsi ad un destino che nessuno ha scritto e di fronte al quale nessuna ha il diritto di mostrarsi rassegnata. (Roberto Cafiso, Sicilia, 13 maggio 2013, p. 11, Noi Oggi). ** [Angelino] Alfano ha sottolineato che «dal 2009 ad oggi ci sono state 40 mila denunce per atti persecutori. E teniamo presente -- ha avvertito -- che lo stalking è il presupposto di reati più gravi». (Valentina Errante, Messaggero, 9 marzo 2014, p. 4, Primo Piano).","Tipo: Prestito / Inglese, Formanti: stalk (to) (inglese), -ing (inglese)"
standard aperto,loc nom,Standard fornito di documentazione pubblica e che può essere utilizzato liberamente; con particolare riferimento ai sistemi aperti dell'informatica.,"Nell'accesissima guerra degli smartphone […] Google è stata la casa che ha scelto la strada più atipica. Invece di produrre da sé un dispositivo, come la Apple, il motore di ricerca ha messo a punto una piattaforma open source, basata su Linux, nel tentativo di creare uno standard aperto per i cellulari di nuova generazione. (Valerio Maccari, Repubblica, 29 giugno 2009, Affari & Finanza, p. 1).","Tipo: Calco lessicale / Nome+aggettivo, Formanti: standard (inglese), aperto"
stanza del buco,loc nom,Struttura pubblica adibita al consumo vigilato di sostanze stupefacenti.,"il segretario dei radicali Mario Staderini fa notare: «[Carlo] Giovanardi e i proibizionisti cianciano di droga libera e stanze del buco, ma non ricordano che grazie al proibizionismo la 'Ndrangheta ha occupato Milano e la Lombardia». (Virginia Piccolillo, Corriere della sera, 22 maggio 2011, p. 11, Primo Piano).","Tipo: Polirematica / Nome+preposizione+nome, Formanti: stanza, buco"
Staticidio,sost,"In senso figurato, eliminazione, grave tradimento dello Stato.","Lo «staticidio» perpetrato dopo l’eliminazione di Saddam [Hussein] -- con lo smantellamento dell’esercito e della struttura amministrativa -- invece di fare progredire il Paese verso democrazia e stato di diritto lo ha fatto regredire verso tribalismo e settarismo religioso. (Roberto Toscano, Stampa, 18 agosto 2014, p. 1, Prima pagina).","Tipo: Confissazione / Suffissoide, Formanti: stato 2 [Entità giuridica e politica.], -cidio"
Stato-balia,loc nom,"(Iron.) Stato assistenziale, che tratta i cittadini come eterni bambini.","Quelli che in Europa sono considerati lungimiranti investimenti sul futuro, qui [negli USA] passano per manifestazioni di dirigismo energetico messe a carico del «taxpayer». Un punto di vista sostenuto con veemenza dai conservatori che vedono pericoli di «Stato balia» dappertutto, anche nella pressione perché le industrie alimentari riducano sale e zuccheri nelle bibite e merendine per i ragazzi. Ma il fastidio per la fallimentare incentivazione dell'auto elettrica si va estendendo oltre i confini repubblicani. (Massimo Gaggi, Corriere della sera, 6 marzo 2012, p. 42, Idee & opinioni).","Tipo: Calco lessicale / Nome+nome, Formanti: stato 2 [Entità giuridica e politica.], balia"
Stato-canaglia,loc nom,"(Spreg.) Stato che, in modo più o meno attivo e palese, sostiene o fomenta il terrorismo internazionale; per estensione, con tono ironico o spregiativo, stato che tollera esperimenti o crimini contro l'umanità; in senso metaforico, stato che non si conforma agli orientamenti della politica internazionale dell'Occidente.","Eppure in Europa, e forse ancor più in Italia, l'analisi del terrorismo islamico si è sviluppata in modo sempre più profondo, con una evidente frattura fra ciò che affernavano i politici, convinti assertori dell'esistenza di gruppi di «fanatici» e degli «Stati-canaglia» e ciò che invece appariva ben chiaro sia agli studiosi che ai semplici cittadini, ossia di quale enorme entità fosse per l'Occidente il problema musulmano. (Ida Magli, Giornale, 6 gennaio 2010, p. 9, Il Fatto). ** Usa e Ue potrebbero partire da qui: vigilare, sì, sulle relazioni azzardose di Pechino con Nord Corea e Birmania, ma anche ricordarsi che se c’è qualcuno che possa parlare a certi «Stati canaglia» è la Cina. Le strategie d’isolamento occidentali non hanno portato a granché. (Marco Del Corona, Corriere della sera, 30 maggio 2011, p. 34, Idee & opinioni). ** [Donald J.] Trump ha ribadito che ordinerà il bando nei confronti dei cittadini di almeno sei dei sette Paesi a maggioranza musulmana che considera Stati-canaglia e la volontà di completare il muro confinario fra Stati Uniti e Messico. (Giorgio Ferrari, Avvenire, 2 marzo 2017, p. 1, Prima pagina).","Tipo: Calco lessicale / Nome+nome, Formanti: stato 2 [Entità giuridica e politica.], canaglia"
Stato-chiave,loc nom,"Stato che assume un'importanza fondamentale nell'ambito di uno specifico fenomeno o di un determinato contesto, con particolare riferimento alla federazione degli Stati Uniti d'America.","[Barack] Obama è dato avanti di 4 punti anche nello Stato chiave dell’Ohio da un sondaggio Reuters-Ipsos: 48% contro 44%. (Andrea Acali, Tempo, 5 novembre 2012, p. 2, Primo Piano).","Tipo: Composizione / Nome+nome, Formanti: stato 2 [Entità giuridica e politica.], chiave"
Stato cicala,loc nom,"Stato prodigo, che sperpera il denaro pubblico senza preoccuparsi del futuro.","Lo Stato, e non i cittadini, è stato cicala: ha fatto soldi facili compromettendo il reddito e dunque la capacità contributiva degli italiani. Le conseguenze negative le paghiamo oggi. (Nicola Porro, Giornale, 4 luglio 2015, p. 1, Prima pagina).","Tipo: Composizione / Nome+nome, Formanti: stato 2 [Entità giuridica e politica.], cicala"
stazione ecologica,sost,"Punto di raccolta di materiali di rifiuto, organizzato per contribuire alla salvaguardia dell'equilibrio ambientale.","Anche gli oggetti possono avere una «second life». Proprio al riutilizzo e al recupero di materiali cestinati è adibita un'area creata dal Comune e da Hera nei pressi della stazione ecologica di Borgo Panigale, in via Marco Emilio Lepido. Si tratta di un luogo in cui i cittadini, senza scopo di lucro, possono lasciare agli altri o prendere per sé oggetti abbandonati che possono essere invece riutilizzati. (Repubblica, 18 agosto 2011, Bologna, p. IV).","Tipo: Composizione / Nome+aggettivo, Formanti: stazione, ecologico"
stellato,agg,Segnalato con una o più stelle in una guida gastronomica.,"Il direttore della Michelin, sottolineando il ben avviato ricambio generazionale, conferma le buone performance dei ristoranti di provincia. Zoccolo duro degli stellati. (Marisa Fumagalli, Corriere della sera, 17 novembre 2011, p. 41, Cronache). ** Non mancano eventi glamour, come l’apertura del nuovo store La Perla, di Roberto Cavalli, i cocktail party con lo chef stellato Carlo Cracco a Loriblu e quello di Prada The Iconoclasts, fino al concept store Marella con ospite Milla Jovovich. (Paola Pastorini, Messaggero, 14 febbraio 2014, p. 20, Moda). ** il Tiramisù è una sfida anche per altri chef stellati: con esso si sono cimentati tra gli altri Gianfranco Pascucci di Pascucci al Porticciolo (Fiumicino, Roma), Gennaro Esposito alla Torre del Saracino (Vico Equense, Napoli) e Andrea Berton da Pisacco a Milano. (Andrea Cuomo, Giornale, 3 ottobre 2015, p. 28, Stile).","Tipo: Metaforizzazione, Formanti: stellato"
stent,sost,"In cardiochirurgia, dilatatore coronarico, protesi endovascolare metallica che, negli interventi di emodinamica, viene applicata mediante un catetere a palloncino sgonfio.","è anche vero che bypass è ormai intraducibile (ridicola suonerebbe una frase tipo: «Ho fatto una deviazione cardiaca»), ma il vecchio caro «palloncino» risultava al malato molto più familiare del gelido stent, che sarà sicuramente più puntuale ma è senza dubbio più arcigno e meno leggero (da pronunciare e da portare). (Paolo Di Stefano, Corriere della sera, 1 ottobre 2012, p. 1, Prima pagina). ** Il Bvs, invece, è una «rivoluzione», la quarta, perché la prima fu l’angioplastica, ovvero il palloncino che dilatava la coronaria, affiancata dal bypass. Poi vennero introdotti gli stent, vere protesi metalliche. Altro passo l’aggiunta del farmaco antiproliferativo sulla superficie dello stent. Ora il quarto step: niente metallo, ma un polimero riassorbibile che scompare nell’arteria. (Sarina Biraghi, Tempo, 10 ottobre 2012, p. 22, Speciale Sanità). ** [tit.] «Stent» al cuore di un feto / A Bergamo il primo caso [testo] E' perfettamente riuscito l'intervento di posizionamento di uno «stent» nel cuore di un feto, eseguito per via intrauterina all'ospedale Papa Giovanni XXIII di Bergamo nelle scorse settimane e di cui è stata data notizia solo ieri. (Libero, 26 febbraio 2014, p. 22). ** [tit.] Il rischio di stent con scadenza «taroccata» [testo] Più si scava nel caso degli stent scaduti trovati nella Cardiologia del Cannizzaro e più vengono fuori elementi, che se dovessero essere confermati, sono a dir poco sconcertanti. (Giuseppe Bonaccorsi, Sicilia, 27 marzo 2015, p. 23, Catania).","Tipo: Prestito / Inglese, Formanti: stent (inglese)"
stiloso,agg,Chi o che si connota per lo stile; chi o che ha grande stile.,"Il cappottino stiloso, l’abito da red carpet, le scarpe a stiletto che farebbero invidia anche a quella smorfiosa di Sarah Jessica Parker. Un guardaroba da vera fashion victim ma senza svenarsi. «Grandi firme, poco prezzo»: è il diktat delle forzate dello shopping. Attentissime alle ultime novità ma pure al portafogli. (Katia Perrini, Tempo, 7 novembre 2010, Cronaca di Roma, p. 4). ** A «Ballando con le stelle» avrà dispensato anche qualche consiglio di look? «Qua e là, ma in maniera molto soft, qualche dritta è sempre necessaria. Ma, in generale, sono tutti molto ""stilosi"". Ci sono tanti giovani, atleti» [Enzo Miccio intervistato da Mariella Caruso]. (Sicilia, 11 ottobre 2014, p. 31, Lo Spettacolo).","Tipo: Suffissazione / Denominale, Formanti: stile, -oso"
stima-flash,loc nom,"Stima approssimata, valutazione orientativa.","25 anni fa il Bureau of Economic Analysis pubblicava una stima «flash» del Pil trimestrale statunitense addirittura prima della fine del trimestre di riferimento, con continue revisioni ogni 15 giorni, poi soppressa a causa delle critiche degli utenti per la sua scarsa precisione. (Enrico Giovannini, Messaggero, 15 agosto 2009, p. 22, Commenti).","Tipo: Calco lessicale / Nome+nome, Formanti: stima, flash (inglese)"
stipendificio,sost,(Iron. Spreg.) Centro erogatore di stipendi.,"Non è passato mese, in questi anni, senza una baruffa. Sulle nomine dei direttori generali delle Asl, che [Giancarlo Galan] ha preteso di fare da solo (tirandosi addosso anche le invettive di An, oltre che quelle leghiste) per «sottrarli alla lottizzazione». Sulla «procedura selettiva riservata» voluta dal Carroccio (con l’appoggio del Pd) per assumere in Regione i portaborse: «È roba da stipendifici, mi ripugna». (Gian Antonio Stella, Corriere della sera, 15 agosto 2009, p. 1, Prima pagina). ** c'è una fascia di occupazione, il cui salario è a carico della Regione, incomprimibile e che tende ad aumentare.  […] Al momento, sembra come se la Regione svolgesse unicamente un gigantesco compito di stipendificio grazie a lavoratori stabili impiegati per occupare e pagare lavoratori precari. (Mario Centorrino, Sicilia, 6 marzo 2014, p. 18, Noi Oggi).","Tipo: Suffissazione / Denominale, Formanti: stipendio, -ificio"
Stipendiopoli,sost,(Iron.) Scandalo suscitato dal malcostume di sperperare denaro pubblico in stipendi e consulenze.,"In tre anni (dal 2002 al 2005) gli amministratori delegati delle principali società quotate a Piazza Affari hanno visto crescere le loro buste paga in media dell'80%, secondo una escalation inarrestabile e raramente proporzionata ai risultati di bilancio o a quelli di listino. Senza contare la pioggia d'oro che gli finisce nel portafoglio con le stock option. L'Oscar della generosità però, fino all'intervento del governo Prodi che ha pensato a un tetto ai salari dei manager pubblici, toccava allo Stato, tanto che la magistratura ha aperto un dossier sulla cosiddetta «stipendiopoli». (Elena Polidori, Repubblica, 26 gennaio 2007, p. 27, Economia).","Tipo: Confissazione / Suffissoide, Formanti: stipendio, -poli 2 [Scandalo]"
stock picking,loc nom,"In economia, ricerca accurata di titoli azionari che hanno appena subito ribassi in Borsa e che si ritiene possano rivalutarsi più rapidamente di altri.","Quali sono i settori più sicuri e al contempo capaci di crescere? «Il nostro approccio si basa prevalentemente sullo stock picking, sulla selezione delle aziende caso per caso in base ai fondamentali di bilancio e alle prospettive di crescita. Diciamo che questo tipo di società si concentra soprattutto in comparti come le bevande alcoliche, il tabacco, la salute, l'alimentare, alcuni segmenti dell'industria» [David Dudling intervistato da Marco Sabella). (Corriere della sera, 18 aprile 2011, Corriere Economia, p. 15).","Tipo: Prestito / Inglese, Formanti: stock (inglese), picking (inglese)"
storaciano,sost,"Sostenitore di Francesco Storace, esponente politico della destra, già ministro; di Francesco Storace.","Ieri pomeriggio si era sparsa la voce che gli scissionisti di An avessero accettato la confluenza nel Pdl, anche perché sarebbe stata questa una delle poche condizioni richieste dallo stesso [Gianfranco] Fini, preoccupato che con la scomparsa di An la Destra storaciana possa avere un boom elettorale. (Fabrizio D'Esposito, Riformista, 9 febbraio 2008, p. 1, Prima pagina). ** D'improvviso, mentre la Seconda Repubblica volge a sera, la destra non c'è più. Se ne raccattano i pezzi, gli storaciani nel loro semi-ghetto, i berlusconiani aggrappati al governo, i finiani vaganti altrove. (Mattia Feltri, Stampa, 6 marzo 2011, p. 11, Interno). ** Piovono critiche anche su Tronca per smog e mobilità: «Lo stesso prefetto venuto da Milano -- è la stoccata storaciana nei confronti del commissario Francesco Paolo Tronca -- ci sta massacrando con le targhe alterne su cui siamo avvisati come dalle notifiche di Facebook sul telefonino, in maniera fastidiosa. (Giornale d'Italia, 20 dicembre 2015, p. 8, Da Roma e dal Lazio).","Tipo: Suffissazione / Denominale, Formanti: Storace (Francesco), -(i)ano"
storacismo,sost,Il modo d’intendere e di fare politica proprio di Francesco Storace.,"Di fronte al rischio -- evidentissimo in queste ore -- di una svolta a destra, con fortissime caratteristiche reazionarie, che può travolgere il paese, spingerlo verso una crisi buia, verso il dominio della parte più arretrata e meno liberale della borghesia, verso nuovi grandi spostamenti di risorse e di potere, di fronte a questo uragano di destra che si profila (basta sfogliare i giornali o guardare in Tv le scene del parlamento, per capire quanto «storacismo» sia alle viste) il più importante partito del centrosinistra si dichiara interessato solo ai propri assetti interni e alle tecniche elettorali da adoperare per la propria convenienza. (Piero Sansonetti, Liberazione, 27 gennaio 2008, p. 1, Prima pagina).","Tipo: Suffissazione / Denominale, Formanti: Storace (Francesco), -ismo"
storytelling,sost,"Affabulazione, arte di scrivere o raccontare storie catturando l'attenzione e l'interesse del pubblico.","«Occorrono le capacità creative e le risorse, intese anche nell’accezione di competenze narrative. Questa idea rousseauliana del “buon selvaggio”, ossia del creativo spontaneo, è molto gratificante agli occhi dei giovani autori, ma non so se, alla prova dei fatti, funzioni davvero. Oggi peraltro è molto più difficile innovare rispetto al passato perché siamo circondati da espressioni straordinariamente sofisticate di storytelling, anche all’interno dei media razionali»  [Milly Buonanno intervistata da Francesca D'Angelo]. (Avvenire, 27 dicembre 2014, p. 21, Agorà). ** Lo storytelling è l’ultimo grido della comunicazione politica. E pensare che ci scherzavamo su quando ce la raccontava Vendola e si chiamava «narrativa»; eppure già allora funzionava, visto che portò un giovane comunista con l’orecchino al governo della Puglia, e ce l’ha tenuto per dieci anni. (Antonio Polito, Corriere della sera, 20 maggio 2015, p. 1, Prima pagina). ** Questo è lo storytelling che ogni volta ci propinano: «La ricostruzione post terremoto», dicono con la mano sul cuore «sarà la prima priorità del Paese», aggiungendo commossi «non vi dimenticheremo». (Riccardo Ruggeri, Verità, 14 ottobre 2016, p. 13).","Tipo: Prestito / Inglese, Formanti: story (inglese), telling (inglese)"
strada-killer,loc nom,Strada che può provocare incidenti mortali a causa della sua conformazione o delle cattive condizioni di manutenzione.,"[tit.] Strade killer, due morti in due ore / I vigili da vent’anni denunciano i rischi della Tangenziale L’altra disgrazia all’alba al Casilino: deceduto un trentenne. / Altre vittime ieri mattina in periferia: un motociclista muore sul famigerato tratto dell’Olimpica tra Salaria e Tor di Quinto. (Messaggero, 19 aprile 2015, p. 49, Cronaca di Roma).","Tipo: Composizione / Nome+nome, Formanti: strada, killer (inglese)"
strada verde,loc nom,"Nei centri urbani, via riservata al transito di pedoni, ciclisti e mezzi di trasporto pubblici; fuori dalle città, percorso riservato a chi ama passeggiare o andare in bicicletta e a cavallo, che permette di ammirare il paesaggio circostante.","Tempo di fusioni e strade «verdi» per i trasporti del freddo. Con il protrarsi della grande crisi, che ha fatto precipitare il colonnino dei ricavi (anche sotto il 20%), le imprese del settore provano a far salire la temperatura lanciando una stagione di alleanze e strategie a basso impatto ambientale. Le alternative, del resto, non sono molte: finire sotto il tetto di multinazionali estere o, soprattutto per le ditte più piccole, rischiare di chiudere i battenti. In Italia le aziende di trasporti refrigerati (alimentare e farmaceutico) con un fatturato superiore ai 3040 milioni sono circa una cinquantina. All'appello manca ancora un grande player nazionale in grado di competere su tutti i fronti. (Christian Benna, Repubblica, 17 maggio 2010, Affari & Finanza, p. 50).","Tipo: Calco lessicale / Nome+aggettivo, Formanti: strada, verde"
strangolino,sost,"Sciarpina di media lunghezza, spesso di lana o seta, che si annoda attorno al collo; girocollo, talvolta di cuoio, dal quale pende un elemento decorativo o un gioiello.","Qual è l’accessorio che, con pantaloni scampanati, camicie floreali e gilet, suggellava il look maschile degli Anni 70? Se lo giocavano Mick Jagger, David Bowie e, in varie fogge, anche Lucio Battisti. È lo strangolino, curioso incrocio tra foulard, fazzoletto, cravattona da mettere al collo e non solo su un palco. Beh, lo strangolino è tornato e pare intenzionato a ritrovare spazio. Leggero, vivace, fa tanto motociclista se sei giovane, viveur se ti senti ancora giovane, protetto se, al di là dell’età, soffri il mal di gola. (Gian Luigi Paracchini, Corriere della sera, 24 giugno 2015, p. 27, Moda).","Tipo: Alterazione, Formanti: strangolo, -ino 1 [Piccolo]"
strategia d'uscita,loc nom,"Soluzione strategica di una situazione complessa, difficile da dipanare.","Solo un segnale, certo, e per di più soggetto alla speculazione. Ma che rivela quanto sarà importante un coordinamento globale delle «exit strategy», le strategie di uscita dalle misure di stimolo economico che hanno trasformato i debiti pubblici da palloncini a mongolfiere. E il cui eventuale scoppio, considerate le dimensioni, sarebbe devastante. (Marco Girardo, Avvenire, 26 novembre 2009, p. 7, Primo piano).","Tipo: Calco lessicale / Internazionalismo / Nome+preposizione+nome, Formanti: strategia, uscita"
strategia mirata,loc nom,Disegno finalizzato al perseguimento di un obiettivo predeterminato.,"Sul mercato avete cercato giocatori che avevano fatto sì la serie A ma senza ottenere grandi risultati. Una coincidenza oppure una scelta precisa? «E' stata una strategia mirata: cercare giocatori che rispondessero alle esigenze dell'allenatore e al nostro modo di giocare con la necessità di affidarci a gente che seguisse la filosofia del Novara: voglia di raggiungere gli obiettivi anche a costo di soffrire, lavorando molto» [Massimo De Salvo intervistato da Renato Ambiel]. (Stampa, 11 settembre 2011, Novara, p. 70).","Tipo: Calco lessicale / Nome+aggettivo, Formanti: strategia, mirato"
street-food,loc nom,"Cibo tradizionale, specialità gastronomica tipica della cucina locale, regionale, etnica, che si consuma spesso passeggiando, anche in occasione di fiere e manifestazioni popolari.","La Beretta salumi […] ha lanciato sul mercato un prodotto kebab (in vaschetta). Si tratta di un arrosto di fesa di vitello e tacchino aromatizzato con le erbe della tradizione mediorientale. La motivazione commerciale del lancio è che il kebab è ormai diventato un protagonista dello street food, il cibo da strada e risulta «sempre più gradito agli italiani». (Dario Di Vico, Corriere della sera, 22 maggio 2011, p. 30, Idee & opinioni). ** [tit.] Street-food / Kebab o panini ora lo spuntino diventa gourmet [testo] Nato come umile cibo di strada, destinato ai lavoratori e agli studenti, lo «street food» diventa gourmet. Panini, arancini, focacce, panzerotti e piadine escono dalla clandestinità di chioschi o baracchini per entrare nelle guide internazionali. Il viaggiatore esperto si distingue dal turista anche perché bazzica i posticini dedicati al cibo di strada, snobbando i ristoranti più blasonati. Sono 2,5 miliardi le persone che, per la Fao, lo mangiano ogni giorno. E anche in Italia è boom: 35 milioni di appassionati si scambiano freneticamente informazioni tra blog, facebook e twitter. (Irene Maria Scalise, Repubblica, 16 ottobre 2013, p. 53, Cronaca). ** Diciamolo pure, lo street food è diventato una moda. Indotto dalla crisi economica, certo, ma anche dal bisogno mediatico di «qualcosa di nuovo» di cui parlare, vista la diffusa overdose di enogastronomia. Perciò chiamiamo una cosa che esiste da secoli con il termine street food: (Marco Lombardi, Messaggero, 29 aprile 2014, p. 24, Macro).","Tipo: Prestito / Inglese, Formanti: street (inglese), food (inglese)"
street-parade,loc nom,"Corteo, manifestazione di piazza.","«Domani abbiamo dato appuntamento alle 8,30 in Piazza Sempione per la partenza del picchetto mobile, un po’ blocco, un po’ street parade, che incrocerà un’azione della Rete per l’autoformazione, studenti universitari, che partiranno da S. Lorenzo verso Piazza Bologna» [Emiliano Viccaro intervistato da Checchino Antonini]. (Liberazione, 8 novembre 2007, p. 7, Politica e Società). ** Alle 21.30, da piazza San Giovanni Maggiore Pignatelli partirà una «street-parade in maschera contro la speculazione finanziaria e il suo autoritarismo». (Antonio Di Costanzo, Repubblica, 11 novembre 2011, Napoli, p. VII).","Tipo: Prestito / Inglese, Formanti: street (inglese), parade (inglese)"
streetparty,sost,Festa che si svolge in strada.,"Sushi, champagne e violoncello per lo street party di stile che ieri ha radunato un gran viavai di bon vivants che hanno fatto rotta su via Belsiana, per curiosare fra le nuove tendenze in fatto di accessori glam. (Maria Serena Patriarca, Messaggero, 27 ottobre 2016, p. 41, Giorno & Notte).","Tipo: Prestito / Inglese, Formanti: street (inglese), party (inglese)"
striscia blu,loc nom,"Nei centri abitati, striscia che delimita lo spazio di suolo pubblico concesso per il parcheggio di autoveicoli privati, a pagamento o gratuitamente per i residenti.","[tit.] La Provincia: strisce blu irregolari [testo] La Provincia punta i riflettori sul caso delle strisce blu in mezzo alla strada in via dei Pescatori, sul lungolago di Castel Gandolfo. Fu «Il Tempo» a sollevare la questione, accogliendo la segnalazione di un residente che denunciava lo stato di pericolosità della via. (Chiara Rai, Tempo, 30 marzo 2011, Metropoli & Castelli, p. 12). ** Tante le novità che hanno come obiettivo far rispettare le regole e dichiarare guerra all’evasione (elevatissima per ammissione dello stesso [Pierfrancesco] Maran) sulle strisce blu che in questi anni si sono moltiplicate a dismisura non producendo però un analogo aumento degli incassi. (Cinzia Arena, Avvenire, 13 luglio 2013, Milano, p. I).","Tipo: Composizione / Nome+aggettivo, Formanti: striscia, blu"
strizzamuscoli,sost,(Scherz.) Preparatore atletico che sottopone a duri sforzi fisici chi si allena.,"Una mania che sta contagiando tutti gli uomini, giovani e maturi, che inseguono il giovanilismo spudorato di giacche strizza-muscoli, camicie come radiografie e pantaloni corti corti e stretti stretti, come usciti da un lavaggio azzardato da mani e teste sbadate. E chi pensa che si tratta di una banale questione di taglia, si sbaglia. La questione è tutta nello stile e in una forma che tende a privilegiare uomini dal corpo snello. (Lucia Serlenga, Giornale, 15 gennaio 2015, p. 21, Attualità).","Tipo: Composizione / Verbo+nome, Formanti: strizzare, muscoli"
studio di settore,loc nom,"Strumento ideato dall'amministrazione finanziaria per l'accertamento presuntivo dei redditi di specifiche categorie di contribuenti, per arginare il fenomeno dell'evasione fiscale.","Il blitz ha comunque dato i suoi risultati. In alcuni esercizi, secondo l'Agenzia delle Entrate, sono state riscontrate diverse irregolarità relative al mancato aggiornamento dei registri dei corrispettivi e alle incongruità con le dichiarazioni presentate ai fini degli studi di settore, riguardanti il numero di tavoli e di sedie, la tipologia di attività diversa rispetto a quella svolta. (Jessica Cavallero e Daniele Genco, Stampa, 21 febbraio 2012, Aosta, p. 55).","Tipo: Polirematica / Nome+preposizione+nome, Formanti: studio, settore"
subcommissario,sost,Commissario che agisce per conto di un'autorità superiore dalla quale ha ricevuto l'incarico.,"Le consulenze d'oro, gli stipendi milionari di Antonio Bassolino, del vicecommissario Raffaele Vanoli, del subcommissario Giulio Facchi (che negano di aver riscosso cifre da capogiro) sono una storia nella storia, se ci sono state spiegano solo in parte il disastro ambientale. Possono essere la ragione del consenso a un progetto «conveniente», dove anche i «raccomandati» fanno parte del sistema. (Francesca Pilla, Manifesto, 10 febbraio 2008, p. 6, Politica e Società).","Tipo: Prefissazione, Formanti: sub-, commissario"
subgoverno,sost,"(Iron.) Intesa, accordo sotterraneo tra persone o partiti che sostengono o fanno parte di una compagine governativa.","Se pure in passato -- nei due esecutivi Berlusconi nel periodo 2001-2006 -- i due bolognesi avevano dato vita a quello che i giornalisti definirono il sub-governo, non sono mancati quegli stop and go che hanno portato [Pier Ferdinando] Casini fuori dall'asse del leader di FI e [Gianfranco] Fini invece nel cuore della sua orbita. (Paolo Messa, Tempo, 9 novembre 2010, p. 6, Primo Piano).","Tipo: Prefissazione, Formanti: sub-, governo"
subholding,sost,Società subalterna che fa parte di un gruppo più grande e importante.,"Occorre quindi creare una struttura proprietaria per la nuova rete che concili gli interessi dei consumatori con quelli nazionali. Un bel rompicapo, indubbiamente. Ormai è chiaro che si fronteggiano due soluzioni: l'acquisto da parte di Terna, cioè del gestore della rete elettrica, oppure l'acquisizione da parte della Cassa depositi e prestiti, che già possiede il 30% dell'Eni, oltre che di Terna. Nel primo caso, avremmo una società, a controllo pubblico destinata a gestire le reti di utilities, secondo modelli già praticati all'estero. Nel secondo, le due società di gestione della rete farebbero capo a una sub-holding della Cdp, una società per azioni a controllo pubblico, detenuta per il 70% dallo Stato e per il 30 dalle fondazioni bancarie. (Marco Onado, Sole 24 Ore, 11 maggio 2012, p. 1, Prima pagina). ** In maggio l'assemblea di Rottapharm, presieduta da Luigi Rovati, ha riportato a nuovo l'utile di 26,4 milioni registrato nel 2012 contribuendo così a rafforzare la situazione patrimoniale che già l'anno precedente era migliorata a seguito della fusione per incorporazione della subholding olandese Rotta Research International Bv. (Manuel Follis, Milano Finanza, 23 agosto 2013, p. 12).","Tipo: Prestito / Inglese, Formanti: sub- ENG (inglese), holding (inglese)"
subintensivo,agg,Relativo a casi clinici meno gravi di quelli che richiedono cure intensive.,"Gli altri 4 operai (tutti di Brindisi) sono, invece, rimasti feriti: sono Giancarlo Guidotti (57 anni) -- l’unico dipendente della Sanofi Aventis -- che è stato dapprima medicato e poi dimesso con prognosi di alcuni giorni, Gianfranco Branca (44 anni), Antonio Coltella (41 anni) e Mario Saponaro (51 anni). I primi due sono al reparto Grandi Ustionati dell’ospedale «Perrino» di Brindisi in terapia sub-intensiva, il terzo versa in gravi condizioni ed è tenuto in terapia intensiva. (Pierluigi Potì, Gazzetta del Mezzogiorno, 11 giugno 2010, p. 12, Puglia e Basilicata).","Tipo: Prefissazione, Formanti: sub-, intensivo"
sublagunare,sost,"Metropolitana il cui tracciato si sviluppa sotto la laguna di Venezia; che corre sotto una laguna, con particolare riferimento alla laguna di Venezia.","Che cos’è la sublagunare? È una cosa di cui si parla da anni senza che la cittadinanza sia mai stata minimamente coinvolta nel dibattito. […] «La sublagunare -- ha detto [Gianni] Fabbri -- consentirebbe di realizzare tre obiettivi: consentirebbe la realizzazione piena della città; consentirebbe il superamento dell’""istmo"" costituito dal ponte translagunare ripristinando le condizioni di insularità di Venezia. E, non ultimo, contribuirebbe all’attenuazione del traffico motorizzato lagunare». (Michele Fullin, Gazzettino, 8 maggio 2010, Venezia, p. IV).","Tipo: Prefissazione, Formanti: sub-, lagunare"
subprime,sost,"Prestito o mutuo, generalmente a lungo termine, concesso a clienti di dubbia solvibilità, con tassi di interesse molto elevati; relativo a tale tipo di prestito.","La Francia ha posto il problema con molto evidenza sottolineando che un’imposta del 12,5% sulle società non può essere giustificata nel momento in cui l’Irlanda viene sostenuta dai prestiti eurozona e del Fondo monetario. Da tempo questo livello di tassazione favorevole, considerato uno dei fattori che hanno reso possibile il miracolo economico di Dublino travolto due anni fa dalla crisi dei subprime, è mal tollerato da altri paesi, Francia e Germania in primo luogo (che hanno livelli di tassazione molto più elevati). (L[aura] D[ella] P[asqua], Tempo, 20 novembre 2010, p. 19, Economia). ** Non è un caso che proprio in questi giorni Washington abbia deciso di avviare una maxi azione legale contro dodici banche per comportamenti fraudolenti in merito agli strumenti finanziari nei quali venivano convogliati i mutui immobiliari subprime. (Luca Possati, Osservatore romano, 4 settembre 2011, p. 2). ** Quello che la Bce dovrebbe fare è annunciare un programma sistematico di acquisto di titoli (di stato e non). [...] Questo programma dovrebbe avere una chiara motivazione: quella di credit easing, per riprendere una formula già usata da [Ben] Bernanke durante la crisi dei subprime negli Usa. Cioè giustificata dal grado elevatissimo di disfunzionalità dei mercati finanziari (monetari, creditizi, del debito interbancario) generata dal contagio della crisi dei titoli sovrani. (Tommaso Monacelli, Adige, 6 agosto 2012, p. 39, Lettere & Commenti). ** Legalità e illegalità si sono mescolate nel falò della regolamentazione e nella truffa ideologica per cui la finanza avrebbe inventato i mutui subprime per dare casa ai senzatetto e far crescere il prodotto interno lordo degli Usa, sublime democrazia, e non per ingrassare i bonus dei banchieri, e se va male paga Pantalone. (Massimo Mucchetti, Corriere della sera, 19 agosto 2012, p. 33, Idee & opinioni). ** L’ultimo record della Borsa americana risale all’ottobre 2007, l’anno dello scop­pio della bolla dei titoli collegati ai mu­tui subprime ad alto rischio. Per questo il balzo di ieri, che ha portato una ven­tata di ottimismo anche nelle piazze eu­ropee, ha una forte valenza simbolica: i listini hanno annullato quasi sei anni di turbolenze e varie recessioni. Con un dettaglio non irrilevante: che sotto que­sta nuova bolla c’è un’economia fragile e claudicante, quando non a pezzi, si­stematicamente esclusa dal banchetto dei mercati. (Massimo Calvi, Avvenire, 6 marzo 2013, p. 1, Prima pagina). ** Le multe sono relative alla vendita di Mbs (Mortgage backed securities, titoli garantiti da mutui) creati e venduti tra il 2005 e il 2007, prima del collasso del mercato immobiliare che ha innescato la cosidetta crisi dei «subprime», la peggiore dell’ultimo secolo. (Michelangelo Borrillo, Corriere della sera, 16 gennaio 2016, p. 6, Primo piano).","Tipo: Prestito / Inglese, Formanti: sub- ENG (inglese), prime (inglese)"
success fee,loc nom,"Onorario, compenso pattuito in caso di buon esito di un'operazione, di una trattativa.","I residui 2 milioni vennero poi confezionati in un contratto predisposto ad hoc con Palladio finanziaria, denominato «Accordo Gdf» che prevedeva, dopo «il già avvenuto pagamento di 500mila euro a [Emilio] Spaziante, ulteriori due milioni, di cui 300 mila euro subito, sempre a Spaziante, più 300mila euro all'anno per [Roberto] Meneguzzo, più 400mila euro come success fee», si legge a pagina 470 dell'ordinanza. (Marigia Mangano, Sole 24 Ore, 5 giugno 2014, p. 7, Loscandalo di Venezia).","Tipo: Prestito / Inglese, Formanti: success (inglese), fee (inglese)"
succhiasoldi,agg,(Spreg.) Che cerca di estorcere denaro; che richiede tanto denaro.,"Il processo di luglio a un giornale scandalistico inglese, reo di usare il gossip come strumento di lotta politica, è stato l'evento simbolico di questo mutamento di clima. L'anticipo di quanto sarebbe successo ad agosto con il crollo delle Borse, le fiamme nichiliste di Londra, la Manovra succhiasoldi. La signora Realtà che invade il palinsesto delle nostre vite per ricordarci che la ricreazione è finita. (Massimo Gramellini, Stampa, 21 agosto 2011, p. 1, Prima pagina).","Tipo: Composizione / Verbo+nome, Formanti: succhiare, soldo"
sudoku,sost,Rompicapo di provenienza giapponese che riprende e sviluppa l'idea del quadrato latino del matematico Leonardo Eulero; anche in senso figurato.,"Come venire a capo di tutto questo, è un sudoku che il procuratore Edmondo Bruti Liberati e i procuratori della sua squadra cercheranno di fare quadrare entro la fine del prossimo mese, quando dovranno depositare nella cancelleria della quarta sezione del tribunale l'elenco ufficiale dei testi di cui chiederanno l'interrogatorio in aula. (Luca Fazzo, Giornale, 27 febbraio 2011, p. 13, Interni).","Tipo: Prestito / Giapponese, Formanti: Sudoku (giapponese)"
super,sost,Forma accorciata di supermercato.,"I commessi raccontano che di notte arrivano a fare la spesa i tassisti in pausa, i medici e gli infermieri del Fatebenefratelli, in generale gente che lavora di notte. Ma anche giovani in giro per locali, coppie che escono dal cinema e si ricordano di non avere il latte per la colazione. Inoltre turisti stranieri, magari diretti all'alba verso l'aeroporto, che comprano prodotti tipici da mettere in valigia. Carrefour ha puntato sul fatto che, fino a ieri, comprare alimentari di notte a Milano era impossibile. Anche in stazione Centrale il super ad un certo punto abbassa le saracinesche. (Rita Querzé, Corriere della sera, 20 settembre 2012, Cronaca di Milano, p. 8). ** [tit.] Super, iper e altri scaffali del desiderio / Perché spesso usciamo da un centro commerciale pieni di cose che non servono? (Avvenire, 11 aprile 2013, p. 23, Agorà). ** La città ha respirato quando si è saputo che tutti i prigionieri erano stati liberati e tutti i rapitori, in ambedue gli attentati terroristi uccisi; ma il risultato non convince, resta la paura di che cosa accadrà la prossima volta, quattro morti innocenti dopo i dodici di mercoledì sono tanti, possono essere qualsiasi compratore al super. (Fiamma Nirenstein, Giornale, 10 gennaio 2015, p. 1, Prima pagina). ** dalle parti di Vimercate davanti a un super arriva un ragazzo nigeriano: «Io non posso donare niente, ma sono cristiano, vorrei aiutarvi». E fino a sera carica cassette di cibo sul camion. (Marina Corradi, Avvenire, 29 novembre 2016, p. 1, Prima pagina).","Tipo: Accorciamento, Formanti: super- 1 [Sovrapposizione, superiorità, valore elativo]"
superattrezzato,agg,Molto ben attrezzato.,"Nel 1982 [Paul Newman] decide di condividere la sua fortuna, soprattutto economica, con gli altri. [...] Fonda un'impresa alimentare, la Newman's Own, di cui dona il 100 percento degli utili, oltre 200 milioni di dollari a più di mille associazioni in 25 anni. Successivamente si inventa l'iniziativa «The hole in the wall»: dagli Stati Uniti a Israele, dal Sudafrica al Costarica, costruisce campi estivi superattrezzati che ospitano gratuitamente circa 100mila bambini con patologie gravi. (Roberta Ronconi, Liberazione, 28 settembre 2008, p. 11, Spettacoli).","Tipo: Prefissazione, Formanti: super- 1 [Sovrapposizione, superiorità, valore elativo], attrezzato"
superauthority,sost,Autorità di controllo dotata di poteri molto ampi.,"[tit.] Nella partita delle «super Authority» italiani al top sulla vigilanza bancaria (Corriere della sera, 12 gennaio 2011, p. 35, Economia).","Tipo: Prefissazione / Inglese, Formanti: super- 1 [Sovrapposizione, superiorità, valore elativo], authority (inglese)"
superbanca,sost,Gruppo bancario molto potente.,"Mentre Angela Merkel con la destra prende l’euro e con la sinistra nasconde il marco, mentre dagli Stati Uniti arriva il tam tam del vero commissariamento del Belpaese via aiuto in soldoni del Fondo monetario, mentre la superbanca di nome Unicredit segna 10 miliardi di euro di perdite e 5.200 posti da tagliare, i partiti del «Monti subito e niente voto» si lambiccano con il gioco «entro o non entro? Mi si nota di più se entro o se resto fuori?». (Mario Sechi, Tempo, 15 novembre 2011, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], banca"
superbatterio,sost,Batterio estremamente resistente alle terapie.,"[tit.] Superbatterio. La prima vittima [testo] Prima vittima del superbatterio Ndm-1 resistente a quasi tutti gli antibiotici. In Belgio. Si tratta di un immigrato pakistano al ritorno dal paese d'origine. [...] Il primo caso nel 2009: uno svedese appena tornato dall'India. Il governo indiano, però, rifiuta l'etichetta di «culla del superbatterio» ed accusa la rivista «Lancet» di complotto contro l'industria del turismo sanitario in crescita nel paese asiatico. (Corriere della sera, 14 agosto 2010, p. 27, Cronache). ** [tit.] In ospedale coi superbatteri / Quattro milioni di pazienti infettati durante l'assistenza sanitaria. Inefficace il 48% dei farmaci (Giornale, 27 marzo 2015, p. 35, Medicina). ** Alcuni dati, che l'Agenzia italiana del farmaco (Aifa) riporta sul sito, mostrano quanto siano gravi le ripercussioni del fenomeno: un'epidemia di tifo multiresistente si sta diffondendo in diverse regioni dell'Africa, in 105 Paesi si registrano forme di tubercolosi resistenti ai farmaci, mentre sono circa 200.000 i neonati che ogni anno muoiono a causa dei cosiddetti super-batteri. (Carla Massi, Messaggero, 26 ottobre 2016, p. 25, Macro).","Tipo: Prefissazione, Formanti: super- 1 [Sovrapposizione, superiorità, valore elativo], batterio"
superblindato,agg,"Estremamente sorvegliato e protetto, inaccessibile ai malintenzionati; anche in senso figurato.","La location è di quelle da favola: il castello degli Odescalchi a Bracciano, una manciata di chilometri da Roma. L'appuntamento mondanissimo e super-blindato: il matrimonio di Petra Ecclestone, figlia di Bernie, patron della Formula Uno, col fidanzato James Stunt. (Ernesto Menicucci, Corriere della sera, 27 agosto 2011, p. 29, Cronache).","Tipo: Prefissazione, Formanti: super- 1 [Sovrapposizione, superiorità, valore elativo], blindato"
superbonus,sost,"Incentivazione speciale; con particolare riferimento all'incentivo economico assegnato per legge ai lavoratori del settore privato che scelgono di non andare in pensione, pur avendone maturato il diritto.","Occorre infine fare di più nel mettere in pratica le regole sui superbonus e le remunerazioni dei top manager bancari e finanziari definite con priorità dal Fsb. (Corriere della sera, 4 ottobre 2011, p. 39, Economia).","Tipo: Prefissazione, Formanti: super- 1 [Sovrapposizione, superiorità, valore elativo], bonus (latino)"
supercellula,sost,"Cellula staminale, indifferenziata all'origine, che ha la potenzialità di trasformarsi in molti tessuti diversi e che perciò può essere utilizzata nei trapianti come cellula di ricambio.","Disattivando la molecola «Eat2» scatta immediato il potenziamento del sistema immunitario: si producono super-cellule che esaltano le proprie capacità. (Marco Accossato, Stampa, 30 agosto 2005, p. 9).","Tipo: Prefissazione, Formanti: super- 2 [Modificato o manipolato geneticamente, transgenico], cellula"
superchic,agg,"Molto raffinato, elegante.","Sfilata veloce, incisiva e super chic da Bottega Veneta. Tomas Maier va avanti spedito per la sua strada lastricata di lusso e classe, che significano lavorazioni incredibili e un innato senso dell'eleganza. (Paola Pollo, Corriere della sera, 26 febbraio 2012, p. 30, Cronache). ** Se lei ruba a lui va tutto bene, può perfino diventare secondo i casi molto sexy o superchic. Quando succede il contrario, invece, si spostano pericolosamente i parametri dell'identità. (Daniela Fedi, Giornale, 20 gennaio 2015, p. 21, Attualità).","Tipo: Prefissazione, Formanti: super- 1 [Sovrapposizione, superiorità, valore elativo], chic (francese)"
superciliosità,sost,"Supponenza, arroganza nel giudizio.","L'Einaudi è un'assenza nella parabola di Giorgio Barberi Squarotti, il caso e non solo il caso lo ha condotto, anziché in via Biancamano, in corso Raffaello, «fu» sede dell'Utet: «Vi arrivai nel 53, dal 58 al 2002, lo stesso anno in cui mi sono accomiatato da Palazzo Nuovo -- davvero: due vite parallele --, ho curato il Battaglia, il Grande dizionario della lingua italiana. Curioso, no? Non mi sono mai sentito un linguista, ma è pur vero che mai un linguista ha fatto un dizionario. L'Einaudi? Perché non ci siamo incontrati? Per le stesse ragioni chiarite da [Alessandro] Natta: la superciliosità, l'alterigia, il senso di infallibilità che là si respirava...». (Bruno Quaranta, Stampa, 26 settembre 2009, p. 71, In Città).","Tipo: Suffissazione / Deaggettivale, Formanti: supercilioso, -ità"
supercommissario,sost,Commissario dotato di poteri straordinari.,"[Mario] Monti è stato così contento della prima operazione di revisione della spesa pubblica, la cosiddetta spending review, varata su proposta dello stesso [Enrico] Bondi il 5 luglio, che ha chiesto al supercommissario di andare avanti. (Enrico Marro, Corriere della sera, 30 settembre 2012, p. 3, Primo Piano). ** ora il ministro tedesco [Wolfgang Schäuble] propone di creare un super-commissario europeo con il potere di respingere i bilanci nazionali o di sospenderne l'attuazione qualora non rispettino le regole di stabilità. (Adriana Cerretelli, Sole 24 Ore, 18 ottobre 2012, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], commissario"
supercuoco,sost,Chef o ristoratore molto rinomato.,"Dal Marchesino al McDonald's: il maestro della cucina italiana non finisce mai di stupire. «Ho imparato a non avere pregiudizi -- sostiene Gualtiero Marchesi -- osservando da vicino i giovani e chiedendomi: dove vanno a mangiare? Che cosa mangiano? Così ho deciso di avvicinarmi ai loro luoghi e ai loro gusti». Nasce da qui la collaborazione tra il fondatore della nouvelle cuisine in Italia e la più importante catena di fast-food mondiale. Che, dopo aver introdotto il McItaly per interpretare con gli hamburger l'italianità del cibo, lancia da oggi, per sei settimane, le ricette d'autore, firmate dal supercuoco milanese. (Marisa Fumagalli, Corriere della sera, 5 ottobre 2011, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], cuoco"
superdirettore,sost,Direttore che gode di grande fama o di ampi poteri.,"[tit.] Pompei / Un super direttore gestirà appalti e interventi nel sito (Messaggero, 3 agosto 2013, p. 11, Primo Piano).","Tipo: Prefissazione, Formanti: super- 1 [Sovrapposizione, superiorità, valore elativo], direttore"
superdirigente,sost,Dirigente di livello molto elevato.,"[tit.] Quei superdirigenti pagati per il mestiere che non fanno (Corriere della sera, 25 agosto 2011, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], dirigente"
superelicottero,sost,Elicottero militare di eccezionale potenza e solidità.,"[tit] Finmeccanica punta sull’America / In gara anche per il «superelicottero» [testo] Finmeccanica in due giorni ha ottenuto un doppio successo con il conseguimento della fornitura di 145 aerei da trasporto alla Us Air Force e con l’annuncio della riapertura della gara per 141 elicotteri. Il colosso guidato da Pier Francesco Guarguaglini guarda con fiducia al mercato Usa e, oltreché per il velivolo tattico da trasporto C-27J, si è dichiarata pronta a tornare in lizza con la controllata Agusta-Westland nella gara per il «superelicottero» Csar. (Avvenire, 29 settembre 2007, p. 21, Economia & Lavoro).","Tipo: Prefissazione, Formanti: super- 1 [Sovrapposizione, superiorità, valore elativo], elicottero"
supereuro,sost,La moneta unica europea che viene valutata al di là di ogni previsione dai mercati economici e finanziari internazionali.,"Alla Banca centrale europea [Silvio Berlusconi] rimprovera la politica monetaria che ha portato al super-euro che danneggia le nostre esportazioni (Messaggero, 10 dicembre 2004, p. 1, Prima pagina). ** Un cambio più basso rispetto al dollaro rimette nella competizione internazionale le merci che adesso ne sono tagliate fuori. Una spinta importante per economie, ad esempio, come quella italiana con una forte componente manifatturiera e che il supereuro ha frenato. (Fil[ippo] Cal[eri], Tempo, 27 novembre 2011, p. 5, Primo Piano). ** [tit.] Il supereuro fa litigare Parigi e Berlino / [Pierre] Moscovici: ripresa a rischio. La Bundesbank contro le politiche per indebolire la valuta (Corriere della sera, 12 febbraio 2013, p. 35, Economia). ** il made in Italy va forte nei paesi europei trainato dagli acquisti della Spagna (+10,6%), del Regno Unito (+9,5), della Germania (+4,6%) ma sconta il calo a doppia cifra delle vendite verso la Russia (a fronte delle sanzioni e delle tensioni degli ultimi mesi) ma anche verso i paesi Opec dove a penalizzare è il supereuro. (Raffaella Cascioli, Europa, 17 maggio 2014, p. 2, News analysis).","Tipo: Prefissazione, Formanti: super- 1 [Sovrapposizione, superiorità, valore elativo], euro"
supereuropeista,sost,Chi sostiene con profonda convinzione il processo di integrazione economica e politica dell'Europa.,"secondo «Zeit online», [Angela] Merkel non è mai stata entusiasta di [Jean-Claude] Juncker, discepolo supereuropeista di Helmut Kohl. E vede in una sconfessione de facto di Juncker un male minore rispetto a un divorzio col Regno Unito, il cui premier conservatore David Cameron ha posto un veto contro l’ex premier lussemburghese. (A. T., Repubblica, 7 giugno 2014, p. 16, Mondo).","Tipo: Prefissazione, Formanti: super- 1 [Sovrapposizione, superiorità, valore elativo], europeista"
superfarmaco,sost,"Farmaco di grande efficacia, con ampio spettro terapeutico.","Nei corridoi della Commissione europea la sensazione è che la casa di Basilea voglia trattare direttamente con i singoli governi sull'impiego del suo superfarmaco. Non a caso il sottosegretario alla Salute, Ferruccio Fazio, conferma: «Dalla Roche mi hanno chiesto un appuntamento». Tutto questo proprio mentre il Tamiflu diventa sempre più oggetto del desiderio di chi, in preda alla psicosi, si sente braccato dall'influenza suina. (Francesco Spini, Stampa, 1 maggio 2009, p. 8). ** [tit.] Antibiotici in pensione: contro i superbatteri arriva un superfarmaco / Le medicine del futuro «Svolta in cinque anni» (Giornale, 7 novembre 2014, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], farmaco"
super-flessibile,agg,Estremamente flessibile nel piegarsi a esigenze diverse.,"[tit.] Somministrazione e staff-leasing / Vince il lavoro super-flessibile (Libero, 21 maggio 2010, p. 34, Lavoro).","Tipo: Prefissazione, Formanti: super- 1 [Sovrapposizione, superiorità, valore elativo], flessibile"
supergerme,sost,Microrganismo manipolato geneticamente.,"nella corsa agli armamenti biologici di Unione Sovietica e Stati Uniti, l'E. Coli era entrato nei programmi di ricerca di nuove tecnologie capaci di aiutare a comprendere la minaccia di nuovi agenti patogeni per la guerra. Così -- come si racconta nel libro «Germi. Le armi batteriologiche: una guerra segreta» -- un gruppo di ricercatori americani introdussero «un gene pericoloso nell'E. Coli, il comune batterio intestinale, creando un supergerme che attaccava le cellule umane». (Eugenia Tognotti, Stampa, 26 maggio 2011, p. 37, Società & Cultura).","Tipo: Prefissazione, Formanti: super- 2 [Modificato o manipolato geneticamente, transgenico], germe"
superincentivo,sost,Incentivo di considerevole entità.,"Questa misura dovrebbe essere accompagnata dalla soppressione del superincentivo (ovviamente resterebbe in vigore per quanti hanno già optato): una misura che non ha dato i risparmi previsti, in quanto coloro che ne hanno usufruito sono in larga misura persone che erano o sarebbero rimaste comunque al lavoro. (Luca Cifoni, Messaggero, 19 giugno 2006, p. 14, Economia).","Tipo: Prefissazione, Formanti: super- 1 [Sovrapposizione, superiorità, valore elativo], incentivo"
superindebitato,agg,Gravato di pesanti debiti.,"A Washington il deficit di fiducia è diventato grave come quello di bilancio. [...] Una crisi figlia della polarizzazione degli schieramenti che difficilmente sarà risolta prima delle elezioni del novembre 2012. E che, purtroppo, cade in un periodo cruciale per un Paese che, scopertosi all'improvviso superindebitato, deve affrontare il rischio finanziario di un downgrading del suo debito proprio mentre l'economia reale rallenta pericolosamente: (Massimo Gaggi, Corriere della sera, 25 luglio 2011, p. 17, Esteri).","Tipo: Prefissazione, Formanti: super- 1 [Sovrapposizione, superiorità, valore elativo], indebitato"
superindice,sost,"Indice economico che, risultando dalla somma di diversi indici macroeconomici, consente di prevedere l'andamento dell'economia su scala mondiale.","[tit.] Il superindice Ocse continua la discesa [testo] [...] Il superindice previsionale sull'economia (composite leading indicator) elaborato dall'organizzazione parigina ad agosto si è indebolito per il quinto mese consecutivo, scendendo di 0,5 punti rispetto al mese precedente sull'insieme dell'area Ocse, e di 0,9 punti nel confronto su base annua. (Sole 24 Ore, 11 ottobre 2011, p. 31, Economia e imprese). ** Il superindice dell'economia negli Usa è salito in aprile dello 0,6%, superando le attese del mercato che erano per un +0,3%. Lo ha reso noto il Conference Board. (Rino Lodato, Sicilia, 18 maggio 2013, p. 12, Economia & finanza).","Tipo: Prefissazione, Formanti: super- 1 [Sovrapposizione, superiorità, valore elativo], indice"
superlatitante,sost,Chi è ricercato con particolare impegno dalle forze di polizia per la gravità dei crimini che gli sono contestati.,"Cattura di superlatitanti, aggressione ai patrimoni della criminalità organizzata: «Ecco come si combattono le mafie». Lo ha detto il ministro dell'Interno, Roberto Maroni, ospitato nella trasmissione «Vieni via con me», di Fabio Fazio e Roberto Saviano, dopo le polemiche per la puntata della settimana scorsa in cui lo scrittore aveva parlato di rapporti della 'ndrangheta con la Lega al Nord. (Arena, 23 novembre 2010, p. 3, Primo Piano). ** I carabinieri cercavano la tana del superlatitante Domenico Raccuglia ma s'imbatterono nei business di cui Brusca non aveva mai riferito ai magistrati che, negli anni, lo avevano interrogato sui più svariati scenari criminali locali e internazionali: (Simone Di Meo, Giornale, 8 agosto 2015, p. 15, Attualità).","Tipo: Prefissazione, Formanti: super- 1 [Sovrapposizione, superiorità, valore elativo], latitante"
superluogo,sost,"Struttura architettonica separata dal tessuto urbano e priva di una propria identità, costruitta come centro di transito, di incontro e di commercializzazione, che si impone sul territorio e sul paesaggio circostanti.","[tit.] I superluoghi, qui nasce la nuova città / Lo sviluppo intorno a outlet, aeroporti, autostrade [testo] […] è intorno a questi nodi dello scambio e del transito che si stanno sviluppando le «nuove urbanità» del Belpaese. È quanto emerge dal rapporto annuale 2008 «L'Italia delle città. Tra malessere e trasfigurazione» curato per conto della Società Geografica Italiana, presieduta da Franco Salvatori, da una équipe di ricercatori guidati da Giuseppe Dematteis. La tesi fondamentale è che siamo di fronte a una nuova Italia, quella dei «superluoghi», ovvero di nuove urbanità create intorno a fiere e centri commerciali che, per ora, non sono in grado di creare nuove socialità e integrarsi con le città storiche. (Pierluigi Panza, Corriere della sera, 12 gennaio 2009, p. 29).","Tipo: Prefissazione, Formanti: super- 1 [Sovrapposizione, superiorità, valore elativo], luogo"
supermanovra,sost,Manovra economico-finanziaria di rilevante entità.,"A luglio, in piena emergenza sui Btp, abbiamo sganciato ad Atene 13 miliardi: ad un tasso del 3,5 per cento, mentre dovevamo collocare i nostri titoli a quasi il 6. Ed è al rischio Grecia che dobbiamo la super-manovra da 53 miliardi, con conseguenti declassamenti di rating. (Marlowe, Tempo, 21 settembre 2011, p. 7, Primo Piano).","Tipo: Prefissazione, Formanti: super- 1 [Sovrapposizione, superiorità, valore elativo], manovra"
super-mela,sost,Varietà di mela manipolata geneticamente.,"[tit.] Una «super-mela» tutta made in Italy dedicata a Modì [testo] Di colore rosso intenso e polpa croccante, dolce al gusto e succosa, si conserva a lungo nel frigo di casa e non diventa farinosa. Sono queste le principali proprietà di Modì, la mela brevettata nell'ambito di un progetto di miglioramento genetico tradizionale e presentata a San Giuseppe di Comacchio, in provincia di Ferrara, dal Consorzio Italiano Vivaisti (Civ). «Nulla di geneticamente modificato nella sperimentazione agraria - assicura il direttore del Civ Alessio Martinelli - del neonato prodotto ortofrutticolo al 100% Made in Italy, selezionato e propagato per innesto. Modì, che prende il nome dalla bellezza duratura delle sculture in pietra di Modigliani, è resistente e non presenta rischi per il coltivatore perchè figlia di un melo da fiore». (Gazzetta del Mezzogiorno, 8 settembre 2006, p. 14, Attualità).","Tipo: Prefissazione, Formanti: super- 2 [Modificato o manipolato geneticamente, transgenico], mela"
supermiliardario,agg,Chi possiede molti miliardi; che vale molti miliardi.,"I sessantadue supermiliardari più facoltosi del mondo hanno una ricchezza equivalente a quella della metà più povera della popolazione mondiale.Lo svela il rapporto dell'organizzazione umanitaria britannica Oxfam pubblicato in coincidenza con l'annuale World Economic Forum, che si tiene questa settimana a Davos. (Tiziana Paolocci, Giornale, 19 gennaio 2016, p. 14, Attualità).","Tipo: Prefissazione, Formanti: super- 1 [Sovrapposizione, superiorità, valore elativo], miliardario"
supermodella,sost,Modella fra le più richieste e pagate nelle sfilate d'alta moda.,"Lanciate dalla supermodella Miranda Kerr durante la sfilata di Chanel a Parigi, le sopracciglia ingioiellate donano luminosità all'occhio grazie all'uso di cristalli e paillettes. (Alessandra Iannello, Messaggero, 13 maggio 2017, p. 23, Beauty).","Tipo: Prefissazione, Formanti: super- 1 [Sovrapposizione, superiorità, valore elativo], modella"
supermotore,sost,Motore eccezionalmente potente.,"[tit.] Nato sott’acqua, il supermotore viaggia già in metro / Il campione 2005 dell’innovazione Finmeccanica è stato progettato per veicoli subacquei, ma oggi spinge ogni tipo di mezzo con i risparmi sui costi del 40% (Finanza & Mercati, 20 ottobre 2006, p. 14, Innovazione).","Tipo: Prefissazione, Formanti: super- 1 [Sovrapposizione, superiorità, valore elativo], motore"
superospite,sost,"Ospite di grande richiamo in uno spettacolo, perlopiù radiotelevisivo, o in una manifestazione pubblica.","Per la quarta volta in una dozzina di anni, Goran Bregovic, musicista internazionale che è un simbolo multietnico (è nato a Sarajevo da padre serbo e madre croata), ritorna a Sanremo. Qui era già stato trionfalmente accolto nel '99 al Premio Tenco e pochi mesi dopo aveva replicato, come superospite del Festival, il trascinante concerto all'Ariston, mentre nel 2006 il suo tour estivo aveva fatto tappa in piazza Colombo. (Stampa, 16 febbraio 2012, Savona, p. 51). ** La puntata di ieri ha dimostrato una cosa: l’edicola funziona molto meglio quando ci sono gli amici sconosciuti di Fiore (Agonia, John Wayne, Tagliatelle, Er Pompa, Giuseppe De Siato, i gemelli di Guidonia…) e non i «superospiti» del calibro di Claudio Cecchetto, Max Pezzali, Biagio Antonacci, Negramaro, Gianluca Guidi disposti a tutto pur di promuoversi. (Aldo Grasso, Corriere della sera, 13 giugno 2013, p. 47, Pay Tv). ** Sanremo è stato nella sua versione più pura, quella alla [Pippo] Baudo, quella della resurrezione dopo gli anni bui, il trionfo dei cliché: il presentatore in smoking, la valletta mora e la valletta bionda, la diva che scende le scale, le gag riciclate dal repertorio dell’avanspettacolo, il super-ospite straniero, le polemiche telecomandate, lo scandalo (parliamo di scandali tipo la [Loredana] Bertè sul palco con il pancione finto, per capirci). (Stefano Cappellini, Messaggero, 22 febbraio 2014, p. 1, Prima  pagina). ** la serata finale è scivolata via esibizione dopo esibizione (e superando le polemiche sui plagi che si sono rincorse nella giornata di ieri) fermandosi qui e là grazie ai super ospiti. (Paolo Giordano, Giornale, 10 febbraio 2019, p. 30, Album).","Tipo: Prefissazione, Formanti: super- 1 [Sovrapposizione, superiorità, valore elativo], ospite"
superpentito,sost,Pentito che ha avuto o può avere ruoli determinanti nell'ambito di un'indagine giudiziaria.,"Racconta il super-pentito Antonio Iovine: «Io e Zagaria (altro capoclan, ndr) dovemmo fare un passo indietro dal momento che furono il sindaco di San Cipriano Angelo Reccia e il senatore Lorenzo Diana che individuarono Pietro Pirozzi come subappaltatore della Concordia. Dunque, io personalmente e Zagaria trovammo un'intesa con Reccia e col senatore Diana». (Simone Di Meo e Massimo Malpica, Giornale, 4 luglio 2015, p. 10, Interni).","Tipo: Prefissazione, Formanti: super- 1 [Sovrapposizione, superiorità, valore elativo], pentito"
superpotenziato,agg,Potenziato al massimo grado.,"si perde di vista che la Rai, superpotenziata economicamente e posta sotto il controllo diretto dell'esecutivo non può continuare ad essere servizio pubblico come nella Prima Repubblica. Se lo facesse non diventerebbe solo l'ammortizzatore sociale dei soli amici e sodali del premier ma anche, e soprattutto, un pericolo gravissimo per il sistema democratico oltre che del mercato radiotelevisivo ed informativo nazionale. (Arturo Diaconale, Giornale, 4 gennaio 2016, p. 4, Interni).","Tipo: Prefissazione, Formanti: super- 1 [Sovrapposizione, superiorità, valore elativo], potenziato"
superpotere,sost,Potere straordinario.,"E non potrà essere soltanto un’Autorità, per quanto capace e dotata di «super-poteri» -- lo ha detto ieri con chiarezza lo stesso [Raffaele] Cantone -- a soffiare via una volta per tutte il vapore nauseante dei pentoloni del malaffare. L’altra parte, la più grande, del fiato e dei muscoli dell’anti-corruzione, cioè dell’onestà, siamo noi. (Danilo Paolini, Avvenire, 14 giugno 2014, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], potere s. m."
superpremio,sost,Premio di ingente entità.,"Il richiamo dell'ex titolare della Pubblica Istruzione [Beppe Fioroni], ovviamente, rimanda alla possibilità che Beppe Grillo conquisti i consensi necessari per sorpassare un Pd «che alleato con Sel perde sicuro», e porti a casa il super-premio di maggioranza. (Tommaso Labate, Pubblico, 31 ottobre 2012, p. 6).","Tipo: Prefissazione, Formanti: super- 1 [Sovrapposizione, superiorità, valore elativo], premio"
superproteina,sost,Proteina che ha subìto una manipolazione organica.,"[tit.] «L' Italia è sempre in mano ai baroni. Venga all'estero chi vuol fare ricerca» / [Antonio] Iavarone: assumono i precari e la meritocrazia? / Parla lo scienziato che con la moglie lavora a New York dove ha scoperto le «super-proteine» per curare i traumi del midollo spinale (Corriere della sera, 29 dicembre 2006, p. 25).","Tipo: Prefissazione, Formanti: super- 2 [Modificato o manipolato geneticamente, transgenico], proteina"
super-radar,sost,Radar di straordinaria potenza.,"[tit.] Bruxelles promette ma i super-radar ancora fuori uso [testo] Ieri per la prima volta Bruxelles ha ammesso che, così com’è stata concepita, la missione Triton non può reggere la pressione migratoria. Fino a ora a livello comunitario si era scelto di fare «barriera», ma neppure i sistemi più costosi e sofisticati hanno avuto effetto. Anche i super-radar costati diversi milioni sono praticamente spenti. (Giovanni Maria Del Re, Avvenire, 6 gennaio 2015, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], radar"
superricco,sost,Persona eccezionalmente ricca.,"[Barack] Obama ribadisce quindi che le misure per l'occupazione sono finanziate da un aumento delle tasse per i super-ricchi americani, quell'1% della popolazione che ha sperimentato negli ultimi 30 anni un aumento dei redditi del 275%. (Sicilia, 30 ottobre 2011, p. 5, Il Fatto).","Tipo: Prefissazione, Formanti: super- 1 [Sovrapposizione, superiorità, valore elativo], ricco"
supersconto,sost,"Riduzione molto consistente, sconto straordinariamente elevato.","[tit.] E l’outlet ora fa pure i supersconti (Tempo, 7 novembre 2010, Cronaca di Roma, p. 5).","Tipo: Prefissazione, Formanti: super- 1 [Sovrapposizione, superiorità, valore elativo], sconto"
supersorvegliato,agg,Sorvegliato con estrema attenzione.,"[tit.] Evasione beffa di tre albanesi super sorvegliati / Durante l’ora d’aria segano le sbarre e fuggono dal carcere. I sindacati: gravi carenze di organico (Messaggero, 18 marzo 2011, p. 19, Cronache).","Tipo: Prefissazione, Formanti: super- 1 [Sovrapposizione, superiorità, valore elativo], sorvegliato"
super-sottile,agg,Estremamente sottile.,"[tit.] «Ammassi di polveri super-sottili sono la nuova insidia invisibile» / Il prof. [Saverio] Fiore: la legge si occupa solo delle Pm10, molto più grosse (Gazzetta del Mezzogiorno, 2 giugno 2014, p. 11).","Tipo: Prefissazione, Formanti: super- 1 [Sovrapposizione, superiorità, valore elativo], sottile"
superstatale,sost,Strada statale di scorrimento veloce.,"Secoli fa siamo partiti con: «Un re, una legge, un ruolo di imposta». Oggi questo ordine sequenziale si sta rompendo, come è del tutto evidente nel caso «Apple», e ciò per tre nuove essenziali ragioni, rispettivamente costituite: [...] c) dalla progressiva, pur se tentativa, evoluzione dell’Unione europea come «corpus» politico di un nuovo tipo, con la pretesa di una sua propria capacità e forza fiscale superstatale. (Giulio Tremonti, Sole 24 Ore, 25 settembre 2016, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], statale"
supertecnico,sost,"Tecnico, specialista altamente qualificato.","Il ministro «pigliatutto», si diceva, titolare dello Sviluppo economico, delle Infrastrutture e dei Trasporti, uomo dei poteri forti e dei palazzi che contano. Forza Passera più che un'esortazione tracciava già il futuro: da super tecnico a leader politico dopo il 2013. (Brunella Bolloli, Libero, 21 aprile 2012, p. 6, Primo Piano). ** l’analisi svolta dai supertecnici filtra. E si può riassumere in un numero: «Senza uno sforamento del deficit al 4 per cento il sistema-Paese non può reggere», dicono gli uomini di via Venti Settembre. Non è una riunione politica. Né ci sono decisioni da prendere. (Marco Iasevoli, Avvenire, 1 maggio 2013, p. 6, Primo piano).","Tipo: Prefissazione, Formanti: super- 1 [Sovrapposizione, superiorità, valore elativo], tecnico"
supertecnologico,agg,"Relativo alla tecnologia molto avanzata, da essa caratterizzato.","La costruzione dell'impianto di manutenzione dei treni Ntv è completata e ieri Italo, il primo treno supertecnologico della flotta Ntv, che sta affrontando in Italia i test per l’omologazione, ha fatto il suo ingresso nel centro. (Tempo, 23 luglio 2011, p. 15, Economia).","Tipo: Prefissazione, Formanti: super- 1 [Sovrapposizione, superiorità, valore elativo], tecnologico"
supertelefonino,sost,"Telefono cellulare di terza e successivamente di quarta generazione, dotato di tecnologie più avanzate dei precedenti.","[tit.] Arrivano i supertelefonini / ma sono ancora senza rete / Parte l'era dell'Lte che moltiplicherà per dieci la navigazione. Ecco i modelli già pronti, ma in Italia via libera solo alla sperimentazione (Giornale, 19 febbraio 2012, p. 23, Style week).","Tipo: Prefissazione, Formanti: super- 1 [Sovrapposizione, superiorità, valore elativo], telefonino"
superticket,sost,Ticket sanitario di importo molto elevato; anche con riferimento alla cosiddetta tassa sulla salute.,"E mentre parte dell’opposizione, con l’Italia dei Valori in prima linea, chiede alla governatrice di seguire l’esempio delle altre Regioni che hanno già detto «no» all’introduzione del ticket annunciando tagli ad altre voci di bilancio o interventi alternativi, il capogruppo regionale del Pd Esterino Montino dà notizia dell’introduzione di un superticket a cui starebbero lavorando gli uomini di Renata [Polverini]: (Matteo Vincenzoni, Tempo, 18 luglio 2011, p. 5, Primo Piano). ** Non è un caso che nei giorni caldi per il voto sul Def, Mdp -- il partito nato dalla scissione a sinistra del Pd -- non abbia puntato i piedi sulle pensioni concentrando le sue forze su altre questioni come il superticket. (Lorenzo Salvia, Corriere della sera, 8 ottobre 2017, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], ticket (inglese)"
supertopo,sost,Topo modificato geneticamente.,"[tit.] La scoperta nell'Università del Kentucky / Il super-topo che uccide anche il cancro / La sua arma? Una proteina selettiva [testo] Un supertopo transgenico resistente al cancro ha in sé la chiave per indurre la soppressione selettiva delle cellule tumorali in modo da lasciare intatte quelle sane, cioè la regressione della malattia in un mondo libero da radioterapia e chemioterapia. (Maria Chiara Bonazzi, Stampa, 29 novembre 2007, p. 27).","Tipo: Prefissazione, Formanti: super- 2 [Modificato o manipolato geneticamente, transgenico], topo"
supertreno,sost,Treno a alta velocità.,"[tit.] Sul supertreno per Shanghai / dove la Cina corre a due velocità / Dentro si vola a 300 km all’ora. Fuori i buoi trascinano gli aratri (Corriere della sera, 1 luglio 2011, p. 19, Esteri). ** «Abbiamo bisogno di liquidità perché dobbiamo pagare gli stipendi e i fornitori e abbiamo 2 miliardi dovuti da Stato e Regioni», l’obbligazione sarà perciò «un volano di liquidità», ha detto [Mauro] Moretti. L’annuncio è arrivato durante la presentazione del primo «Frecciarossa 1000», dedicato a Pietro Mennea, uscito dallo stabilimento AnsaldoBreda di Pistoia. Un super-treno che viaggerà a 360 km/h (a 400 di velocità massima) riducendo le distanze tra Roma e Milano a due ore e 15 minuti. (Avvenire, 27 marzo 2013, p. 11, Primo piano). ** Solo la stupefatta meraviglia di Victor Hugo, che provò il brivido delle prime locomotive a quindici chilometri l’ora («Occorre uno sforzo per non figurarsi che il cavallo di ferro sia una vera bestia. La si sente soffiare...») potrebbe offrire l’impatto del nuovo «supertreno» che fra una decina di anni collegherà in poco più di mezz’ora, salvo intoppi, Toronto e Montreal. (Gian Antonio Stella, Corriere della sera, 28 febbraio 2017, p. 1, Prima pagina).","Tipo: Prefissazione, Formanti: super- 1 [Sovrapposizione, superiorità, valore elativo], treno"
supervaccino,sost,Vaccino particolarmente efficace.,"[tit.] Meningite, il «super-vaccino» è una scoperta tutta italiana / Per ragazzi dagli 11 anni in su, ma presto anche sui più piccoli [testo] E’ stato definito un supervaccino perché funziona su 4 ceppi dei 5 del batterio meningococco. (Valentina Arcovio, Messaggero, 12 ottobre 2010, p. 11, Cronache).","Tipo: Prefissazione, Formanti: super- 1 [Sovrapposizione, superiorità, valore elativo], vaccino"
superveloce,agg,"A alta velocità, estremamente veloce.","Per l'istituzione dei treni superveloci occorrono binari più lunghi di quelli standard con saldature speciali ai due terminali […] i treni superveloci saranno destinati ai collegamenti tra la capitale Delhi e le altre tre grandi realtà urbane che sono Bombay, Calcutta e Madras. (Padania, 27 agosto 2004, p. 10, Esteri). ** I ricercatori proiettati verso questo obiettivo sono italiani e lavorano nelle università di Roma, Firenze, Torino. Presto daranno al mondo computer super-veloci e microscopi infallibili. (Antonio Angeli, Tempo, 18 gennaio 2011, p. 49). ** Il nuovo internet super veloce, capace di trasmettere mille miliardi di bit al secondo, è stato sperimentato con un collegamento in fibra ottica fra Sydney e Melbourne, distanti fra loro mille chilometri. Per realizzarlo sono bastate le normali linee gestite dall’operatore telefonico locale, Telstra. (Claudia La Via, Avvenire, 26 marzo 2013, p. 13, Oggi Italia).","Tipo: Prefissazione, Formanti: super- 1 [Sovrapposizione, superiorità, valore elativo], veloce"
supervisory board,loc nom,"In economia, commissione di supervisione e controllo delle attività e degli indirizzi strategici di una azienda o società.","La lista per il board di sorveglianza non dovrebbe riservare grandi sorprese rispetto all’attuale consiglio di amministrazione. A parte il «passaggio» del presidente Gabriele Galateri alla guida del consiglio di gestione, alcune uscite sono scontate […]. Per il resto i lavori per la definizione dei nomi sarebbero ancora in corso. Il supervisory board può essere formato da 11 e 21 componenti. (Sergio Bocconi, Corriere della sera, 7 giugno 2007, p. 31, Economia).","Tipo: Prestito / Inglese, Formanti: supervisory (inglese), board (inglese)"
superyacht,sost,"Yacht di grandi dimensioni, straordinariamente lussuoso.","Da luglio [Steven] Spielberg naviga nel Mediterraneo sul superyacht «Seven Seas». L'imbarcazione è un gioiello di tecnologia: lungo 90 metri, due motori da 4.600 cavalli, eliporto, 26 uomini d'equipaggio, 12 cabine, 4 suites per vip, salone di 250 metri quadri che si trasforma in discoteca, 2 piscine, stazione termale, 2 sale per proiezioni cinema. È costato 200 milioni di dollari. (Alberto Pinna, Corriere della sera, 25 luglio 2011, p. 23).","Tipo: Prestito / Inglese, Formanti: super- 1 [Sovrapposizione, superiorità, valore elativo], yacht (inglese)"
surfata,sost,Discesa con lo snowboard.,"In America, invece, si inanellano le mareggiate migliori come si fa con le annate del vino: estate '62, autunno '65, inverno '68, primavera '74. Al racconto di quegli anni si sono ispirati i naturisti californiani del film «Un mercoledì da leoni» con Gerry Lopez che lanciava uno stile di surfata. (Stefano Pesce e Corrado Zunino, Repubblica, 27 luglio 2011, p. 20, Cronaca).","Tipo: Suffissazione / Denominale, Formanti: surf (inglese), -ata 2 [azione]"
susci,sost,"Rielaborazione italiana del sushi giapponese, aromatizzato con spezie e olii mediterranei.","Mati è Matilde, 14 anni, e il cuoco magico è Moreno Cedroni, due stelle Michelin a Senigallia con la Madonnina del Pescatore, l'uomo del susci senza «h», ora autore di «Maionese di fragole, l'arte di divertirsi in cucina con i propri figli»: non la solita autobiografia o il solito libro di ricette, ma il manifesto di una nuova educazione alla vita: passa tutto dalla cucina. La creatività, la pazienza, il buon gusto. (Roselina Salemi, Stampa, 14 gennaio 2012, p. 29, Cronache Italiane). ** [tit.Il «susci» all’italiana più buono che mai [testo] […] Susci con la «c», non è un vezzo, ma un modo di costruire un connubio nippo-mediterraneo capace di creare nuove emozioni all'interno di questo formato goloso. […] Niente bacchette per il «susci», ma l'impiego del cucchiaio. (G[iacomo] A. D[ente], Messaggero, 30 dicembre 2014, p. 20, Macro).","Tipo: Adattamento, Formanti: sushi (giapponese)"
sushi-bar,loc nom,"Locale dove viene preparato e servito il sushi, pietanza giapponese a base di pesce crudo, riso e alghe.","Non è un caso se l’Ape bistrot, l’aperitivo itinerante a base di ostriche, tartine e champagne, nato dalla mente di Elisabetta Cossu che a Milano è già un fenomeno, ha deciso di sbarcare anche nella Capitale durante un evento modaiolo come il Festival del Film. O se il Maxxi, il nuovo museo di arte contemporanea del Flaminio, ha accolto il sushi-bar mobile in versione Ape Piaggio. Una cucina in movimento che da Bologna alla Costa Smeralda ha portato sushi e sashimi a bordo della sua apetta vintage, rivisitata e ridipinta, in tutta Italia. (Veronica Cursi, Messaggero, 15 novembre 2011, p. 45, Cronaca di Roma).","Tipo: Prestito / Inglese, Formanti: sushi (giapponese), bar 1 [caffè]"
Suv,sost,"Acronimo dell'ingl. Sport Utility Vehicle, categoria di automobili nata come evoluzione moderna dei fuoristrada, con caratteristiche simili alle vetture da città (per esempio, scocca portante e sospensioni più confortevoli rispetto ai fuoristrada), ma dotate di quattro ruote motrici.","I sindacati di tutte le sigle hanno proposto in questi mesi di anticipare l'avvio di nuovi modelli o di posticipare il pensionamento di altri, come la Musa, per alleviare almeno in parte il peso della cassa sui redditi dei dipendenti. Il periodo più difficile sarà quello che va dal giugno 2012 al giugno 2013, quando non ci saranno più i vecchi prodotti e non si lavorerà ancora alla preparazione delle nuove linee per i due suv. E' possibile immaginare che 5.000 persone rimangano per oltre un anno a casa, senza poter fare nulla, in attesa del ritorno della produzione? (Paolo Griseri, Repubblica, 14 marzo 2012, Torino, p. III).","Tipo: Prestito / Inglese, Formanti: sport, utility (inglese), vehicle (inglese)"
suvista,sost,"(Iron.) Chi o che possiede un Suv, fuoristrada con elevate prestazioni e caratteristiche da vettura di lusso.","I fatali Gino [Vignali ] & Michele [Mozzat], in un raccontino della fine dei primi anni 90 inserito in «Saigon era Disneyland (al confronto)», avevano tracciato il ritratto sociologicamente già compiuto del suvista. (Maurizio Crippa, Foglio, 10 giugno 2006, p. III). ** Ma un vero signore come lo riconosci? In questi tempi calamitosi di smottamenti finanziari e rimescolamenti di classe, in questa Italia vaduziana e suvista post-furbetti e pre-processo di Vallettopoli, dove signora mia quanto è diventato difficile preservare la finezza del tratto, conviene tornare ai fondamentali: (Egle Santolini, Stampa, 20 marzo 2008, p. 21, Cronache Italiane).","Tipo: Suffissazione / Denominale, Formanti: Suv (inglese), -ista"
svarechinato,agg,"Scolorito, come lavato con varechina.","Londra è una città che mescola culture, fonde tradizione e innovazione, e questo contesto stimola gli stilisti. Alessandro Michele, creativo dallo spirito rivoluzionario, che ama mescolare in libertà gli abiti in stile vintage, i jeans punk «svarecchinati» portati con mise regali, è un vero fans di Londra. (Laura Asnaghi, Repubblica, 4 giugno 2016, p. 42, Rclub).","Tipo: Parasintetico, Formanti: s-, varechina, -ato"
svendopoli,sost,"Scandalo legato agli immobili di proprietà pubblica o di enti pubblici, posti in vendita a prezzi molto convenienti ai privilegiati che li avevano in locazione.","Le altre storie s'assomigliano tutte, con i loro torti e loro ragioni, da vent'anni: dimore spesso splendide, orridi neologismi per raccontarne i passaggi sottocosto, prima Affittopoli, poi Svendopoli, uno scandalo figlio dell'altro e tutti in fondo derivati dal clima della Tangentopoli in cui Mario Chiesa, il patron del Pio Albergo Trivulzio, distribuiva nella Milano da bere case a canoni agevolati anche ai giornalisti che, appunto, si bevevano le sue fandonie efficientiste. (Goffredo Buccini, Corriere della sera, 6 maggio 2010, p. 12, Politica). ** [tit.] Case popolari, ecco «svendopoli» / Dossier sul patrimonio dell’Ater, presto le carte sul tavolo dell’assessore regionale [Teodoro] Buontempo [testo] […] Altro che affittopoli, l’inchiesta sui canoni molto ridotti pagati per abitare case di ben altro valore: in questo caso si parla di «svendopoli». (Elena Panarella, Messaggero, 27 febbraio 2011, p. 31, Cronaca di Roma). ** Nel corso degli ultimi mesi sono diventati pubblici vari casi della «svendopoli» dell’Ater ma mai la lista di tutti gli appartamenti venduti. Eccola. Cominciamo dal 2007. (Alberto Di Majo, Tempo, 27 marzo 2011, p. 16, Primo Piano).","Tipo: Confissazione / Suffissoide, Formanti: svendere, -poli 2 [Scandalo]"
sviluppismo,sost,"(Spreg.) Atteggiamento di chi si compiace di una situazione di sviluppo solo apparente, effimero, inconcludente.","È anche certissimo che le risorse naturali, a cominciare dal petrolio, finiranno. Quando? Non si sa, non è sicuro. Ma è sicuro che la tecnologia le potrebbe rimpiazzare per i 2 miliardi di viventi di quando io nascevo, ma non certo per i 9 miliardi di formiche umane previste dai demografi per la metà di questo secolo. Senza contare che lo «sviluppismo» frenetico predicato dagli economisti ci prevede anche tutti egualmente benestanti in tutto il mondo. (Giovanni Sartori, Corriere della sera, 8 marzo 2010, p. 1, Prima pagina).","Tipo: Suffissazione / Denominale, Formanti: sviluppo, -ismo"
sviluppista,sost,"Chi o che ha come unico obiettivo il rapido e continuo sviluppo, con particolare riferimento allo sviluppo dell'economia.","In ambienti di Banca d’Italia si nutre scetticismo sulla bontà di strette fiscali in chiave sviluppista. Giovedì sera, in un seminario della Fondazione Ugo La Malfa, il condirettore centrale di Palazzo Koch, Fabio Panetta, ha detto a titolo personale: c’è un alto rischio che imposte del genere possano essere regressive. (Foglio, 29 gennaio 2011, p. 1, Prima pagina). ** all’interno dello stesso Pdl la richiesta è pressante e si è intensificata l’attività della fronda degli «sviluppisti» capeggiata dall’ex ministro Claudio Scajola. (Filippo Caleri, Tempo, 8 ottobre 2011, p. 2, Primo Piano).","Tipo: Suffissazione / Denominale, Formanti: sviluppo, -ista"
svirilizzazione,sost,Tendenza alla progressiva perdita dei caratteri tradizionalmente ritenuti virili; anche in senso figurato.,"Il tema fa discutere in Francia, dove è uscito in libreria «Suocere e suoceri» di Aldo Naouri, pediatra e analista che vive e lavora a Parigi: «Le madri -- scrive --, ubriache d'amore per i loro bambini, sono riuscite finalmente a sbarazzarsi di coloro che storicamente hanno il ruolo fondamentale di opporsi al rapporto simbiotico ed esclusivo madre-figlio: i padri». La loro figura è «ridotta a semplici prestatori di seme. Gettati nell'oblio una volta compiuta la loro funzione». Devono sopravvivere nella «società occidentale accecata dal sostegno alle donne e alle madri, ossessionata dalla condivisione delle incombenze domestiche e tutta impegnata nella svirilizzazione dell'uomo». (Rossella Burattino, Corriere della sera, 22 ottobre 2011, p. 35, Cultura).","Tipo: Suffissazione / Deverbale, Formanti: svirilizzare, -zione"
svuotacarceri,sost,Chi o che si propone di risolvere il problema del sovraffollamento delle carceri.,"Per la precisione i Radicali si erano già auto sospesi dal gruppo del Pd da un anno. Precisamente da quando la capogruppo del Pd alla Camera in Commissione giustizia, Donatella Ferranti, ex magistrato, aveva contribuito a «svuotare lo svuota carceri» voluto dall’ex ministro [Angelino] Alfano. Che nella prima stesura avrebbe fatto uscire 14mila detenuti e in quella diventata legge solo mille. (Dimitri Buffa, Opinione, 30 settembre 2011, p. 3, Primo piano). ** [tit.] Organici carenti, il decreto rischia il flop / Norme svuotacarceri. Da piazza Lanza solo 27 potranno uscire: non cambierà niente [testo] Un po' perché le forze di polizia hanno pochi mezzi e sono sott'organico, un po' perché gli uffici giudiziari scoppiano, soprattutto quelli del Tribunale di sorveglianza, a Catania il decreto svuotacarceri rischia di restare in gran parte inapplicato e per alcuni versi di rivelarsi inutile. (Giovanna Quasimodo, Sicilia, 21 dicembre 2011, p. 27, Catania). ** in serata si fa sentire Fabrizio Cicchitto, che per tutta la giornata è stato occupato in aula per l'approvazione del decreto «svuota-carceri» e ha dovuto fare i conti con una trentina di suoi deputati che hanno votato in dissenso alle indicazioni del gruppo. (Amedeo La Mattina, Stampa, 15 febbraio 2012, p. 9, Interno). ** La modifica di un comma di legge, realizzata nel contesto del cosiddetto «decreto svuotacarceri», nasconde un rischio paradossale: impedisce l’arresto di baby spacciatori, consentendo ai trafficanti di droga di affidarsi, per il commercio in strada, a ragazzini come manodopera ideale immune da provvedimenti giudiziari. (Corriere della sera, 20 gennaio 2014, p. 1, Prima pagina). ** Con il decreto «svuotacarceri», diventato legge recentemente, è cambiata drasticamente la normativa sull’arresto in flagranza. Poliziotti e carabinieri non possono più far scattare le manette, se non nei casi più gravi. Secondo il nuovo provvedimento la detenzione di chi viene colto sul fatto per reati di competenza del giudice monocratico è un’eccezione piuttosto che la regola. (P[ablo] Cal[zeroni], Secolo XIX, 10 marzo 2014, p. 19, Genova). ** «Se con il rozzo neologismo di ""svuotacarceri"" si intende alludere a provvedimenti di automatica fuoriuscita dal carcere le dico che la riforma in realtà abroga l’unica normativa ""svuotacarceri"" presente nel nostro ordinamento (la legge 199 del 2010, che prevede l’espiazione presso il domicilio delle pene sino a 18 mesi) e non introduce nessuna disposizione analoga. Prevede solo una più ampia possibilità di adottare misure alternative alla detenzione quando il condannato ha dato prova di potere rispettare prescrizioni impegnative (molto più di quelle attuali), anche nell’interesse della collettività, sotto il controllo dell’Uepe e della polizia penitenziaria» [Glauco Giostra intervistato da Angelo Picariello]. (Avvenire, 21 luglio 2018, p. 9, Attualità).","Tipo: Composizione / Verbo+nome, Formanti: svuotare, carcere"
tabaccino,sost,"Politico centrista seguace della corrente di area cattolica, che ha come esponenti di riferimento Bruno Tabacci e Mario Baccini.","Domani, sul tavolo della riunione dei centristi, ci sarà pure la questione aperta dall’altra componente del partito, quella di Bruno Tabacci e Mario Baccini. Loro chiedono che il partito si sganci dal centrodestra e crei, con Savino Pezzotta ed altri, una «Cosa bianca» alternativa ai poli. Difficilmente verranno allo scoperto domani: da via dei Due Macelli fanno sapere che i «tabaccini» avevano messo a punto un documento che però non è stato sottoscritto da un numero sufficiente di delegati quindi non sarà esaminato. (Enrico Paoli, Libero, 16 dicembre 2007, p. 2, Primo Piano).","Tipo: Parola macedonia, Formanti: Tabacci (Bruno), Baccini (Mario)"
tafazzismo,sost,"Il masochismo tipico di Tafazzi, personaggio televisivo interpretato da Giacomo Poretti, componente del trio Aldo, Giovanni e Giacomo, comparso per la prima volta nella trasmissione Mai dire Gol nel 1995.","Per il centrodestra le elezioni sono state una delusione generale. Oggi ci presenteranno conti del tipo «abbiamo tot città e province...» e così via. Questa non è analisi politica, è tafazzismo. (Mario Sechi, Tempo, 17 maggio 2011, p. 1, Prima pagina). ** «Pensando di colpire me, erano pronti a colpire il loro partito. Questo è tafazzismo purissimo. Hanno voluto perdere in Liguria, loro come lo spiegherebbero ai nostri militanti e ai volontari delle feste dell’Unità?» [Matteo Renzi riportato da Maria Teresa Meli]. (Corriere della sera, 1 giugno 2015, p. 5, Primo piano). ** La parola magica la tira fuori, come al solito, il fedelissimo Andrea Marcucci: «Tafazzismi». [...] Benché negato in pubblico dai massimi dirigenti del Pd, il sospetto del premier è che «vogliono farci perdere le amministrative per buttare giù me». (Marco Iasevoli, Avvenire, 10 marzo 2016, p. 7, Attualità). ** se il tafazzismo è una condizione dello spirito che permette di individuare in modo infallibile la cosa sbagliata da fare e il momento peggiore per farla, bisogna riconoscere che i renziani della seconda fase, quella ispirata alla legge di Murphy, ne sono diventati i sostenitori più accaniti. (Corriere della sera, 23 dicembre 2017, p. 1, Prima pagina).","Tipo: Suffissazione / Denominale, Formanti: Tafazzi, -ismo"
tafazzista,sost,(Iron.) Masochista alla Tafazzi.,"Sul Pd, sulla crisi del Paese, sulla sua «crisi istituzionale, sui segni di sfarinamento del sistema», Veltroni ha già detto. Qui ripete meglio, con tono da salotto: «Il Pd deve riuscire a voltar pagina. Alle primarie spero che ci vada un milione di persone. Non dobbiamo sempre fare la solita sinistra tafazzista che si butta giù. Sta accadendo una cosa meravigliosa, mai successa prima: un partito che nasce coinvolgendo centinaia di migliaia di persone. No, non è Grillo la soluzione. E in un mio governo non lo porterei...». (Repubblica, 29 settembre 2007, p. 15, Politica). ** Per il ministro della Pubblica amministrazione, Renato Brunetta, lo sciopero è stato «un flop» ed [Guglielmo] Epifani è un «tafazzista», riferendosi all’«autolesionista» Tafazzi, personaggio interpretato da Giacomo Poretti, del trio Aldo, Giovanni e Giacomo. (Giuseppe Matarazzo, Avvenire, 13 marzo 2010, p. 23, Economia & lavoro). ** E così, [Alessandra] Moretti si è ritrovata davanti non soltanto l’atteggiamento liquidatorio del centrodestra (Matteo Salvini non manca mai di attribuirle come elettorato d’elezione «le estetiste»). Ma anche una certa sufficienza -- se non peggio -- da parte del centrosinistra. E lei, che deve fare? Tiene botta. Il siluro della [Susanna] Camusso è il «classico esempio di quella sinistra tafazzista che si fa male da sola». (Marco Cremonesi, Corriere della sera, 16 maggio 2015, p. 9, Primo piano).","Tipo: Suffissazione / Denominale, Formanti: Tafazzi, -ista"
tagliacode,agg,Finalizzato a eliminare la formazione di file d'attesa.,"Due milioni e mezzo all'anno per «acquistare» prestazioni negli ambulatori convenzionati, oltre che al Rizzoli e al Sant'Orsola. «Agende di garanzia» per mandare in tempi non biblici dai privati i pazienti che non riescono ad essere accolti dalle strutture pubbliche. Agende di prenotazione del Cup aperte illimitatamente. Ecco le «misure tagliacode» del piano che la Regione Emilia-Romagna aveva chiesto nel luglio scorso alle Ausl per ridare tempi umani alle prestazioni specialistiche richieste dai cittadini e che ora dovrà essere approvato da viale Aldo Moro. (Luigi Spezia, Repubblica, 21 ottobre 2009, Bologna, p. II). ** Roberto Mancina, 29 anni, attendeva e pensava: possibile che non ci sia un sistema per evitare un simile spreco di tempo? Qurami (dall'inglese «queue» fila e dall'italiano «curami»), l'applicazione taglia-code (tutta italiana) per tablet e smartphone, è nata così. (Antonio Troise, Unità, 9 luglio 2013, p. 7).","Tipo: Composizione / Verbo+nome, Formanti: tagliare, coda"
tagliacosti,agg,"Che abbatte i costi di produzione e di gestione, anche amministrativa.","Infine, i costi della politica. Qui ci sono ampi margini. Il governo comincerà a intervenire già giovedì con un decreto legge taglia costi e taglia poltrone. L'importante è che poi vada avanti. (Enrico Marro, Corriere della sera, 30 settembre 2012, p. 3, Primo Piano).","Tipo: Composizione / Verbo+nome, Formanti: tagliare, costo"
taglia-deficit,agg,Che si propone di ridurre un deficit di bilancio.,"La manovra economica non si cambia. È il monito che Giulio Tremonti ha lanciato ieri da Lussemburgo, dove ha incassato dall’Eurogruppo e dall’Ecofin il primo via libera alle misure taglia-deficit da 24,9 miliardi in due anni. (Adige, 9 giugno 2010, p. 3, Attualità). ** Col rush finale Senato-Camera (ieri il primo sì, oggi pomeriggio il voto di fiducia finale a Montecitorio) la manovra cresce ancora sino a toccare un valore cumulato di 87,7 miliardi. «A regime» la legge taglia-deficit in effetti «vale» meno, circa 47 miliardi di euro, ovvero la cifra che serve per portare in pareggio i nostri conti entro il 2014. (Paolo Baroni, Stampa, 15 luglio 2011, p. 2).","Tipo: Composizione / Verbo+nome, Formanti: tagliare, deficit (cinese)"
taglialeggi,sost,Provvedimento che si propone di semplificare la legislazione e le normative vigenti; a esso relativo.,"Con il voto in Assemblea di un testo «blindatissimo» (in scadenza il 20 febbraio), il Senato ha ieri definitivamente convertito in legge il Dl 200/2008 cosiddetto «taglia-leggi», che depenna dall'ordinamento circa 29mila tra decreti regi e luogotenenziali emanati tra la fine dell'800 e il 1947. (L. Ca., Sole 24 Ore, 18 febbraio 2009, p. 25, Norme e tributi). ** «Abbiamo già iniziato a luglio, approvando in giunta la norma taglialeggi che ha cancellato 400 norme regionali, e soprattutto abbiamo istituito un osservatorio che ogni anno monitorerà l'esistenza di altre leggi inutili per eliminarle» [Nicola Zingaretti intervistato da Paolo Boccacci]. (Repubblica, 5 settembre 2013, Roma, p. III). ** Lo smaltimento costante dell’arretrato procede anche grazie al fatto che alcuni atti strada facendo vengono meno perché diventati nel frattempo inattuali in quanto riassorbiti da norme successive. A questo va aggiunto l’effetto provocato dal taglia-leggi, la norma inserita nella riforma Madia della pubblica amministrazione, con la quale sono statecancellate o modificate oltre 50 disposizioni previste dalle manovre di [Mario] Monti e [Enrico] Letta. (Antonello Cherchi e Andrea Marini e Marta Paris, Sole 24 Ore, 24 aprile 2016, p. 5).","Tipo: Composizione / Verbo+nome, Formanti: tagliare, legge"
taglia-spesa,agg,"Che si propone di ridurre la spesa pubblica corrente, bloccando le spese che eccedano i limiti stabiliti dalla disposizione legislativa che le autorizza.","Il piano taglia-spese, frutto della famosa spending review, doveva partire alla fine di gennaio. Ora sembra che della «revisione della spesa» se ne parlerà a maggio. Inutile girarci intorno. Tutte queste difficoltà hanno a che fare con resistenze radicate e diffuse in una burocrazia potente e refrattaria ai cambiamenti. (Sergio Rizzo, Corriere della sera, 22 aprile 2012, p. 1, Prima pagina).","Tipo: Composizione / Verbo+nome, Formanti: tagliare, spesa"
tagliatasse,agg,Finalizzato a ridurre il prelievo fiscale.,"spunta una nuova ipotesi per far cassa: non una patrimoniale ma -- l’idea è dell’ex ragioniere Andrea Monorchio -- un piano di ipoteca sul 10% del valore delle case private, con un bonus taglia-tasse per i proprietari (da usare per pagare le imposte), così da abbattere il costo degli interessi sul debito e liberare risorse. (Filippo Caleri, Tempo, 8 ottobre 2011, p. 2, Primo Piano). ** Per capire la Russia e i suoi meccanismi di potere, oggi, bisognerebbe prima capire Vladimir Putin. Ma Putin chi è? Il repressore delle libertà civili del suo popolo, […] Oppure Putin è il riformatore nazional-popolare tanto furbo da strappare a Gérard Depardieu, in cambio del passaporto taglia-tasse, un pubblico inno alla democrazia made in Russia? (Franco Venturini, Corriere della sera, 6 gennaio 2013, p. 1, Prima pagina). ** il primo punto all'esame, secondo quanto si apprende da fonti bene informate, sarà il rispetto del fiscal compact, […] Nel 2014 si è usato il trucco del Fondo «taglia-tasse»: il capitolo di bilancio destinato a eventuali diminuzioni della pressione fiscale utilizzato, invece, per fare economia. Quest'anno ci vogliono misure strutturali. (Gian Maria De Francesco, Giornale, 9 maggio 2015, p. 3, Il Fatto).","Tipo: Composizione / Verbo+nome, Formanti: tagliare, tassa"
take or pay,loc nom,"In economia, accordo che impegna all'acquisto di un prodotto, anche se non utilizzato, sulla base di un contratto generalmente stipulato da parte di aziende o società consociate; relativo a tale accordo.","[tit.] L'Eni, i gasdotti a rischio e i segreti del «take or pay» [testo] [...] Quando il prezzo del petrolio era abbastanza basso e quello del gas liquefatto era assai più alto, il gas assicurato con contratti take or pay esigibili via tubo era sicuro e conveniente. Ora la certezza è minata e la convenienza da ricontrattare. (Massimo Mucchetti, Corriere della sera, 19 ottobre 2011, p. 37, Economia). ** I giganti come Eni ed Enel operano prevalentemente con i contratti take or pay. Sono accordi pluriennali con fornitori internazionali, con la formula che si paga comunque, anche se il gas non viene ritirato tutto. Ne ha parlato il 16 dicembre la trasmissione Report di Milena Gabanelli, ricordando che l'amministratore delegato dell'Eni Paolo Scaroni ha rinegoziato con la Russia un onerosissimo contratto take or pay prolungandone la durata a trent'anni. È accaduto nel 2009, con straordinario tempismo: poco prima della vertiginosa caduta del mercato libero. (Sergio Rizzo, Corriere della sera, 6 gennaio 2013, p. 29, Economia).","Tipo: Prestito / Inglese, Formanti: take (to) (inglese), pay (to) (inglese)"
talentosità,sost,"L'essere dotato di talento, di predisposizione per qualcosa.","Giambattista Valli, è uno di quegli italiani che da fuori, cioè Parigi, si è conquistato un posto al sole. Nel caso, oggi è fra i primi dieci stilisti del momento, al mondo. Non per fatturato, è vero. Ma per talentuosità. Che è un'altra cosa e lui, per primo, lo ha presente. (Paola Pollo, Corriere della sera, 10 gennaio 2009, p. 25, Cronache).","Tipo: Suffissazione / Deaggettivale, Formanti: talentoso, -ità"
Tangobond,sost,Titolo obbligazionario argentino.,"l'Argentina ha già dimostrato nel 2001 che un Paese può paradossalmente sopravvivere al proprio crac, anche se a dieci anni da quell'evento traumatico si può concludere che le vittime sono state almeno tre: i risparmiatori (molti italiani); la classe media del Paese spazzata letteralmente via dal crac e le emissioni di nuovi bond pubblici sul mercato. I Tango bond sono ormai un famigerato marchio di fabbrica. (Massimo Sideri, Corriere della sera, 22 ottobre 2011, p. 6, Primo Piano). ** Vanno pure messi in preventivo i contenziosi infiniti per le aziende che hanno emesso obbligazioni internazionali o contratto debiti con l’estero. Ne sanno qualcosa i tanti italiani che hanno visto rimpicciolirsi fra le mani i loro Tango Bond. (Marco Girardo, Avvenire, 13 maggio 2014, p. 3, Idee). ** [tit.] Tango bond, finisce l'odissea degli italiani [testo] [...] alla fine, i 50mila risparmiatori italiani che non avevano abbassato la testa di fronte alla bancarotta dell'Argentina, rifiutandosi di accettare i due tagli del 70% sul valore nominale dei Tango-bond decisi nel 2005 e nel 2010, ce l'hanno fatta: verranno rimborsati, verosimilmente entro il prossimo giugno, con un assegno per un valore totale di 1,35 miliardi di dollari. La cifra sarà versata in contanti e rappresenta il 150% del capitale complessivamente investito, pari a 900 milioni, ovvero circa il 15% del debito in default dovuto da Buenos Aires. (R[odolfo] Par[ietti], Giornale, 3 febbraio 2016, p. 17, Economia).","Tipo: Composizione / Nome+nome, Formanti: tango, bond (inglese)"
tanguero,sost,"Chi balla il tango; di tango, relativo al tango.","Corredano il libro, inoltre, alcune riflessioni sulla peculiarità della musica, una guida all’ascolto, una «fenomenologia del tango» dedicata ai tangueros nostrani, nonché alcune fotografie d’epoca. (Stefano Chemelli, Adige, 2 gennaio 2011, p. 10, Cultura e Società). ** Giunta quest'anno alla sua nona edizione, la kermesse tanguera presenta i migliori artisti e ballerini di tango argentino, come la coppia composta dai pluripremiati maestri Ana Yarigo e Jose Vazquez, esponenti di una nuova generazione di danzatori di Buenos Aires, o ancora Amanda e Adrian Costa, allievi di due veterani del tango come Jorge Dispari e Maria Del Carmen Romero. (Guido Andruetto, Repubblica, 14 dicembre 2011, p. 40).","Tipo: Prestito / Spagnolo, Formanti: tanguero (spagnolo)"
tankini,sost,Completo da bagno in due pezzi costituito da una canottiera corta e da uno slip.,"Si comincia con un lavoro scientifico di esposizione progressiva sia in bikini sia in tankini -- canotta che si sfila facilmente e si coordina con il sotto del bikini -- per raggiungere la condizione ottimale all'esibizione del sensualissimo trikini. (Lucia Serlenga, Giornale, 5 agosto 2010, p. 15, Cronache).","Tipo: Prestito / Inglese, Formanti: tank (inglese), bikini"
tarantinesco,agg,(Iron.) Che si riferisce allo stile del regista statunitense Quentin Tarantino.,"«Ho amato Pinocchio alla follia perché è un'opera efferata» continua lo scrittore. «Da ragazzino ho letto tutto Salgari, Verne, London ma Calvino è il mio mentore. Sono un ""fumettaro"" e uno dei ""cattivi"" del romanzo è preso da Flash Gordon. In più mi piacciono le descrizioni splatter. Agatha Christie scriverebbe: ""Gli sparò e lo uccise"", essenziale, elegante. Io, al contrario, mi soffermerei sugli schizzi tarantineschi di sangue misti a materia cerebrale...» [Marcello Simoni intervistato da Alessandra Rota]. (Repubblica, 9 ottobre 2011, p. 49, Cultura).","Tipo: Suffissazione / Denominale, Formanti: Tarantino (Quentin), -esco"
tarantinismo,sost,Insieme delle caratteristiche dello stile cinematografico del regista statunitense Quentin Tarantino.,"penso anche a scrittori come Nicola Lagioia, Mario Desiati, Paolo Cognetti, Giorgio Vasta, Massimiliano Virgilio e Gaia Manzini, per i quali, esaurite le voghe del «tarantinismo», delle adolescenze cretine e delle finte adolescenze, del noir senza vero sangue, del post-post pseudo-epico, c'è chi parla di un nuovo realismo, (Goffredo Fofi, Messaggero, 3 febbraio 2010, p. 21, Cultura).","Tipo: Suffissazione / Denominale, Formanti: Tarantino (Quentin), -ismo"
tardodemocristiano,agg,Relativo alla fase finale della storia della Democrazia Cristiana.,"Lancia l’allarme uno dei forzisti della prima ora, Giancarlo Galan: «Qui mica ce la caviamo con qualche aggiustamento e con le primarie. Invece delle analisi, dei sottili distinguo, tipici delle riunioni tardo-democristiane dobbiamo riprendere lo spirito iniziale». (Alberto Di Majo, Tempo, 10 giugno 2012, p. 4, Primo Piano). ** «Il centro ha scontato due interpretazioni che si sono rivelate inadeguate. Quella algida e tecnocratica di [Mario] Monti e quella tardo democristiana dell'Udc che hanno segnato un arretramento rispetto alle aspettative della vigilia» [Marco Follini intervistato da Dino Martirano]. (Corriere della sera, 8 marzo 2013, p. 13, Primo Piano).","Tipo: Confissazione / Prefissoide, Formanti: tardo-, democristiano"
tariffa bioraria,loc nom,Tariffa diversificata sulla base di due fasce orarie prestabilite.,"Prima di consumare l’energia elettrica, dal 1° luglio, sarà bene guardare l’orologio. Giovedì prossimo, quando entreranno in vigore le nuove tariffe della luce per il 3° trimestre 2010, scatterà anche la tariffa bioraria per 4,5 milioni di famiglie italiane. La decisione è stata varata nei mesi scorsi dall’Autorità per l’energia e diventa ora operativa. (Barbara Corrao, Messaggero, 26 giugno 2010, p. 17, Economia).","Tipo: Composizione / Nome+aggettivo, Formanti: tariffa, biorario"
taser,sost,"Acronimo dell'ingl. Thomas A. Swift's Electronic Rifle, Fucile elettronico di Thomas A. Swift, pistola elettrica ideata nel 1969 da Jack Cover.","In Gran Bretagna un uomo di origine polacca ha attaccato la fidanzata col Taser (la pistola che spara scosse elettriche in grado di stordire) e poi l’ha sepolta viva in un bosco dello Yorkshire, chiusa in una scatola di cartone. (Adige, 20 dicembre 2011, p. 6, Attualità). ** Altra novità inserita all'interno del decreto è l'autorizzazione all'uso della pistola elettronica e il governo dovrà monitori «con regolarità l'utilizzo della Taser» e riferire «entro un anno i risultati in Parlamento». Per gli esponenti democratici «è necessario verificare con strumenti adeguati e metodologie scientifiche e comparative con esperienze in altri paesi, gli effetti che la taser determina sulle condizioni di salute di chi viene colpito e degli utilizzatori. È giusto prevedere che la pistola elettrica non sia adoperata -- concludono i senatori -- contro minorenni e persone con evidenti difficoltà fisiche, e comunque a evitarne l'uso ogni qual volta si possa ricorrere ad altri mezzi». (Luigi Fantoni, Messaggero, 16 ottobre 2014, p. 19, Interni).","Tipo: Prestito / Inglese, Formanti: Taser (inglese)"
tassa di scopo,loc nom,"Tassa addizionale, finalizzata al conseguimento o alla realizzazione di un obiettivo specifico.","[Pier Luigi] Bersani, davanti a una folta assemblea di aquilani che non ha risparmiato critiche a governo e opposizioni, promette di sostenere questo progetto in Parlamento. «E’ l’ora di accantonare la demagogia -- afferma -- e di pensare a una legge di iniziativa popolare per la quale raccoglieremo le firme in tutt’Italia. E per i soldi, che il governo dice di non avere, si ricorra, come è stato fatto per altri terremoti, a una tassa di scopo proporzionale al reddito dei cittadini». (Mario Stanganelli, Messaggero, 28 luglio 2010, p. 4, Primo Piano). ** «La Lega si è schierata a difendere strenuamente le pensioni. So che oggi tanti sindaci e amministratori locali si lamentano dei tagli. Ma io dico che il mondo non finisce oggi, i Comuni possono anche fare delle tasse di scopo, ma ai poveracci non possono tagliare le pensioni» [Umberto Bossi riportato da Gigi Zoppello]. (Adige, 14 agosto 2011, p. 17, Trento). ** La tassa di scopo, per finanziare opere infrastrutturali, asili, potrà essere applicata dai Comuni per dieci anni. Attualmente se ne avvalgono una ventina di Comuni in base alla legge istitutiva del 2007. (B. C., Mattino, 25 aprile 2012, p. 3, Primo piano).","Tipo: Polirematica / Nome+preposizione+nome, Formanti: tassa, scopo"
tassa e spendi,loc nom,L'aumentare continuamente la pressione fiscale per soddisfare le esigenze di una spesa pubblica sempre crescente; che adotta tale criterio di governo.,"tra i tanti derby possibili in uno scenario europeo che somiglia sempre più al metaforico campionato di calcio che si gioca in questi giorni, c’è anche quello tra Francia e Inghilterra. Con [David] Cameron a punzecchiare il rivale sul suo approccio «tassa e spendi», più spesa pubblica, imposte che aumentano e conseguente fuga di capitali oltremanica. (F. S., Europa, 20 giugno 2012, p. 2, Primo Piano). ** Il sistema fiscale italiano è un disastro. Siamo chiari: nessuno dei partiti in campo può fare della questione fiscale una bandiera elettorale. Non può Berlusconi, che le tasse non le ha diminuite ma addirittura aumentate, non può la sinistra che ha fatto sempre del tassa e spendi il suo credo. E neppure i ""nuovi"" possono agitare la riforma di un fisco dal volto umano finché non presenteranno un sistema di entrate e uscite credibile e sostenibile. (Mario Sechi, Tempo, 13 ottobre 2012, p. 1, Prima pagina). ** Non è una questione di polemica. È un dato di fatto che [Giuseppe] Bortolussi rappresentasse quella parte del Pd che cerca di superare la logica del «tassa e spendi», dell'egualitarismo a tutti i costi, del «pubblico è bello e privato è brutto». Bortolussi ha cercato di abbattere quei totem come un don Chisciotte contro i mulini a vento: era un'impresa più forte di lui. (Gian Maria De Francesco, Giornale, 6 luglio 2015, p. 8, Attualità). ** Più delle riforme istituzionali, forse anche più della scuola, le tasse toccano il cuore identitario della sinistra per come l’abbiamo conosciuta. La promessa di abbassarle coincide con la più grave minaccia a quella identità. Apparentemente, ciò accade solo per la nota ragione secondo cui, finito il comunismo, azzerati i grandi ideali, morta l’utopia, la sinistra si era ridotta, sotto il profilo identitario, a due cose: l’ideologia liberal (i vari temi del «politicamente corretto» -- gender e così via -- interpretati come diritti civili) e l’imperativo del «tassa e spendi» rivendicato come garanzia di ridistribuzione del reddito e di equità sociale. (Angelo Panebianco, Corriere della sera, 28 agosto 2015, p. 1, Prima pagina).","Tipo: Conglomerato, Formanti: tassare, spendere"
tassa sui servizi,loc nom,Imposta indiretta sui servizi erogati dalle amministrazioni locali ai cittadini.,"come ha fatto notare lo stesso ministero dell’Economia negli ultimi giorni di gestione Tremonti, rispondendo ai quesiti dell’Unione europea, un decreto esaminato a fine ottobre dal governo (ma non ancora approvato) prevede di fatto un potenziamento dell’attuale tassa sull’immondizia, che verrebbe scissa in due componenti: quella legata alla vera e propria produzione di rifiuti ed un’altra connessa invece all’occupazione a qualunque titolo di un’abitazione residenziale, compresa quella principale. In questo modo nascerebbe una sorta di tassa sui servizi sul modello di quella adottata in altri Paesi; (Luca Cifoni, Messaggero, 18 novembre 2011, p. 6, Primo Piano).","Tipo: Polirematica / Nome+preposizione+nome, Formanti: tassa, servizio"
tattoo,sost,Tatuaggio.,"Sandalo e tattoo: dove vai se il tatuaggio non ce l'hai? Sexy i sandali, ma per essere super devi farti un disegno sulla pelle per accentuare l'arte di sedurre. (Giornale, 28 settembre 2003, p. 18, Cronache). ** Ed ecco che salta fuori un’altra cosa in comune tra la fine pasticceria e l’arte del tattoo. «Nessuno ti insegna queste due professioni -- sottolinea [Mauro] Graziola --, chi sa fare dolci o tatuaggi è geloso del suo mestiere. Io ho avuto la fortuna di trovare qualcuno disposto a formarmi e a Milano ho imparato come tatuare e come fare il trucco permanente». (Laura Galassi, Adige, 13 febbraio 2011, p. 30, Rovereto). ** Quanto ai tatuaggi, si abbassa l'età dei giovanissimi che aspirano ad avere il loro tattoo sulla pelle: siamo ai 10-12 anni. (Elvira Mami, Giornale d'Italia, 2 febbraio 2017, p. 9, Società).","Tipo: Prestito / Inglese, Formanti: tattoo (inglese)"
tavolino selvaggio,loc nom,"Occupazione del suolo pubblico con tavoli e sedie, al di fuori delle norme stabilite, da parte di esercenti di locali di ristorazione.","«Perderemo la metà dei 26 miliardi attuali di introito -- dice Mauro Bussoni, vice direttore generale di Confesercenti -- 200 mila persone rischiano di perdere il posto. Il ministro ha perso il cervello». I «tavolini selvaggi», però, non sono un’invenzione. «Le autorizzazioni le danno i Comuni -- chiosa Bussoni -- possibile che oggi il problema del nostro patrimonio artistico siano i commercianti?». (Fabio Tonacci, Repubblica, 7 novembre 2012, p. 27, Attualità). ** [tit.] Tavolino selvaggio. Via alla guerra [testo] […] ieri sono arrivate le multe. Elevate nei confronti di titolari di quattro tra ristoranti e bar e quattro altre attività commerciali, tra cui negozi di souvenir, in via Cavour, vicolo di Belsiana e via del Teatro Pace, che non hanno tavolini e sedie fuori ma piuttosto cartelloni pubblicitari e banchetti per appoggiare prodotti in vendita. In questi ultimi quattro casi il «tavolino selvaggio» non c’entra, ma la lotta al decoro sì e del resto nel testo dell’ordinanza di Alemanno si chiude anche per questo. (Damiana Verucci, Tempo, 15 gennaio 2013, Cronaca di Roma, p. 5). ** Se si parla di tavolino selvaggio, il rione Trastevere è più che preparato a rispondere. Perché, diversamente da altre zone centrali della Capitale, qui l'arte dell'arrangiarsi, pur di evitare il rispetto delle regole, è molto attuale. (Camilla Mozzetti, Messaggero, 11 novembre 2016, p. 48, Cronaca di Roma).","Tipo: Polirematica / Nome+aggettivo, Formanti: tavolino, selvaggio"
tavolo di confronto,loc nom,Sede nella quale si affrontano e si discutono i diversi punti di vista esistenti in merito a un problema controverso.,"Il Campidoglio punta su un incremento dei controlli per far rispettare le regole e su un tavolo di confronto a settembre con tutte le associazioni di categoria. Dal primo luglio sono 110 gli esercizi multati dai vigili. (Fabio Rossi, Messaggero, 20 agosto 2011, p. 33, Cronaca di Roma).","Tipo: Polirematica / Nome+preposizione+nome, Formanti: tavolo, confronto"
tavolo politico,loc nom,"Sede nella quale si tenta di comporre i diversi punti di vista politici esistenti, specialmente all’interno di una coalizione di partiti, in merito a un problema controverso.","Ieri è emersa la volontà di avviare un tavolo politico «in modo che la Regione fornisca precise risposte, accollandosi le proprie responsabilità dinanzi alla popolazione del Ponente e dell'Amministrazione del territorio, dando impulso all'indizione di un bando di gara e tenendo conto dei margini di flessibilità delle risorse da destinare, garantendo pari dignità e attenzione rispetto ad altri bacini territoriali liguri, in particolare rispetto al Genovese». (Stampa, 6 marzo 2012, Imperia, p. 54).","Tipo: Composizione / Nome+aggettivo, Formanti: tavolo, politico"
tavolo tecnico,sost,Sede nella quale si affrontano e si discutono gli aspetti tecnici di un problema controverso.,"La percorribilità di un accordo «a tappe», per blindare la riforma fin dove si riesce ad arrivare nei prossimi dieci giorni, se può essere un obiettivo del governo non trova riscontro in ambienti sindacali, dove si fanno notare i pochi passi avanti fatti al tavolo tecnico con il ministero, e vengono giudicati prematuri i tempi. (Adige, 12 marzo 2012, p. 3, Attualità). ** Al piano di sopra ci sono belle foto in bianco e nero di Uliano Lucas, c'è Paolo VI che passa e saluta tra due ali di operai dentro l'Ilva, e c'è un altro operaio che bacia la mano di [Karol] Woytila. Istantanee a ricordare che da queste parti la grande acciaieria è una cattedrale laica da tempi molto più remoti di questi in cui si parla di autorizzazioni, tecnologie, tavoli tecnici e investimenti. (Salvatore Maria Righi, Unità, 18 agosto 2012, p. 4, Il caso Taranto). ** [tit.] Imu e Iva, oggi il tavolo tecnico / Caccia a coperture per sei miliardi [testo] […] Da qui al 31 agosto, data entro la quale il governo si è impegnato a risolvere i principali temi economici, bisognerà comunque trovare un altro miliardo a cui aggiungere i 4 miliardi di Imu. Nodo questo a cui si dedicherà il tavolo tecnico convocato oggi pomeriggio al Tesoro per riprendere le fila della cabina di regia di giovedì scorso e per entrare nel merito delle ipotesi di riforma, a partire dalla sostituzione di Imu e Tares con un'unica service tax. (R. B., Sicilia, 22 luglio 2013, p. 2, La Politica).","Tipo: Polirematica / Nome+aggettivo, Formanti: tavolo, tecnico"
taxi collettivo,loc nom,Mezzo di trasporto pubblico per piccoli gruppi di passeggeri.,"Entrambi occupavano i posti dei passeggeri di un fuoristrada pick-up Nissan, che si è scontrato frontalmente con un piccolo pulmino, adibito al trasporto interurbano, che fa da taxi collettivo, su cui viaggiavano l'autista e sette donne, tutte insegnanti, di Agrigento, Favara e Cammarata, che provenivano da Gela. (Antonino Ravanà, Sicilia, 27 marzo 2015, p. 9, I Fatti).","Tipo: Composizione / Nome+aggettivo, Formanti: taxi (francese), collettivo"
t-commerce,sost,Compravendita mediante televisione via cavo.,"Il commercio elettronico tramite l'apparecchio tv sta assumendo la denominazione di T-commerce (Television) per distinguerlo dall'E-commerce (Electronic) «classico» praticato con il computer. E' plausibile prevedere che il set-top-box assomiglierà sempre più a un personal computer quando sarà abilitato all'utilizzo di tutti i servizi tipici di Internet quali la posta elettronica e il Web. In questo scenario, è chiara l'importanza di una impostazione comune dell'architettura dei sistemi che nel prossimo futuro arriveranno nelle nostre abitazioni. (Luigi Mezzacappa, Stampa, 16 febbraio 2005, Tuttoscienze, p. 1). ** Questo è l'altro punto critico della vicenda. I nuovi servizi, che dovevano arrivare sui televisori tramite il digitale terrestre non si sono visti. TGovernment, Tcommerce, Tlearning, il tbusiness, insomma, non si vede e le applicazioni non escono dalle versioni sperimentali. (Stefano Carli, Repubblica, 19 settembre 2005, Affari & Finanza, p. 40).","Tipo: Prestito / Inglese, Formanti: t- (inglese), commerce (inglese)"
teatro-canzone,loc nom,Spettacolo teatrale imperniato sull'esecuzione di un repertorio unitario di brani da parte di un cantautore.,"A riportare sul palcoscenico lo spettacolo [«Polli di allevamento» del 1977 di Giorgio Gaber e Sandro Luporini] è Giulio Casale, musicista rock, gaberiano di ferro che interpreta Gaber nel senso più stanislavskijano del termine, cioè calandosi nel personaggio con aderenza totale e assoluta, quasi eccessiva. […] Se difetta un po’ la carica autoironica e di amarezza di Gaber, Casale supplisce con l’entusiasmo, con la voglia di far vivere ancora questo teatro-canzone che suscitò polemiche per lo strappo consumato con i movimenti di sinistra extraparlamentare per gli autori diventati il «conformismo dell’anticonformismo». (Magda Poli, Corriere della sera, 22 ottobre 2006, p. 47, Spettacoli).","Tipo: Polirematica / Nome+nome, Formanti: teatro, canzone"
teatrocrazia,sost,"(Spreg.) Retorica del potere, carica di atteggiamenti, artifici e toni da rappresentazione teatrale eccessiva e ostentata.","C’è, in breve, una reazione anti-retorica alla retorica democratica. Quando si sente esclamare con fastidio: «tanto sono tutti uguali» (quelli della cosiddetta classe dirigente), questo non significa forse che la democrazia ha perso di valore presso questi cittadini, che la considerano semplicemente la vuota rappresentazione o l’occultamento di un potere dal quale essi sono comunque esclusi? Una «teatrocrazia», è stato detto. L’esito potrà essere l’astensione o l’adesione passiva e routinaria: in entrambi i casi, un distacco. (Gustavo Zagrebelsky, Repubblica, 5 marzo 2011, p. 1, Prima pagina).","Tipo: Confissazione / Suffissoide, Formanti: teatro, -crazia"
technothriller,loc nom,"Romanzo o film dalla trama avvincente e carica di tensione, spesso ambientato in scenari di fantascienza o fantasia, realizzato con il contributo di tecnologie innovative.","Tom Clancy si è spento in un'ospedale della sua natia Baltimora, probabilmente nella composta riservatezza dei suoi eroi. […] All'epoca faceva l'assicuratore, ma coltivava la sua passione per la storia navale. Così, nei ritagli di tempo, lavorava ad un romanzo di tipo completamente nuovo, Caccia a Ottobre Rosso. […] Per inquadrare il romanzo fu coniato un neologismo: techno-thriller. Infatti, a tenere banco non erano più né l'intreccio spionistico, né la su­spense del gioco delle parti, né l'ipotesi fantapolitica. Protagonista assoluta di Caccia a Ottobre Rosso era la tecnologia militare. (Enzo Verrengia, Unità, 3 ottobre 2013, p. 18, Speciali).","Tipo: Prestito / Inglese, Formanti: techno (inglese), thriller (inglese)"
tecnoartista,sost,Artista che fa uso di molteplici tecnologie nelle sue creazioni.,"E poi ancora Sarah Ciracì, tecnoartista pugliese che lavora a Milano ma ha avuto la sua consacrazione nella seguita personale al Macro. Cresce anche il numero dei giovani curatori che realizzano mostre nella Capitale ma conoscono bene il variegato contesto internazionale. (Carlotta De Leo, Corriere della sera, 30 aprile 2006, p. 15, Cronache).","Tipo: Confissazione / Prefissoide, Formanti: tecno-, artista"
tecnodipendente,sost,Chi non può fare a meno dei più recenti ritrovati tecnologici.,"Si inizia [...] a formulare l'ipotesi che nel giro di dieci o vent'anni le medie statistiche sulla quantità di sonno saranno destinate ad abbassarsi, almeno nei Paesi più sviluppati, come in Cina e in Australia. Qui, in uno studio congiunto su un migliaio di quindicenni, è stata osservata una maggiore predisposizione dei tecno-dipendenti a cadere in depressione dopo lunghi periodi di instabilità, cattivo umore e pessimo rendimento scolastico (Vera Schiavazzi, Repubblica, 7 agosto 2010, p. 1, Prima pagina).","Tipo: Confissazione / Prefissoide, Formanti: tecno-, dipendente"
tecnoentusiasta,sost,Convinto sostenitore delle innovazioni tecnologiche.,"Le ambizioni di Singularity [University] sono globali. Dopo appena 18 mesi di attività, Singularity e tutto quello che ruota attorno a Singularity hanno intuito la necessità di proiettarsi oltre la ricca ma ristretta comunità di tecno-entusiasti e di rivolgersi a un pubblico più ampio. (Tempo, 6 dicembre 2010, p. 14, Lettere & Commenti). ** L'esame di maturità che parte domani mattina sarà gestito con tecniche da servizi segreti, come da indicazioni di un ministro tecno-entusiasta. (Corrado Zunino, Repubblica, 19 giugno 2012, p. 1, Prima pagina).","Tipo: Confissazione / Prefissoide, Formanti: tecno-, entusiasta"
tecnofilo,sost,Chi o che si appassiona per le tecnologie e gli ultimi ritrovati tecnologici.,"Esaurita l’onda lunga dell’entusiasmo «tecnofilo», iniziano tuttavia a circolare discorsi che traggono spunto dal pensiero del mediologo canadese [Herbert Marshall McLuhan] per andare nella direzione opposta: la Rete non rappresenta l’apoteosi di una tecnologia salvifica; al contrario, le trasformazioni che essa sta provocando nella nostra civiltà e nella natura stessa della nostra specie rischiano di essere catastrofiche. A sostenere questo punto di vista sono, fra gli altri, Jaron Lanier e Nicholas Carr, autori di due libri che hanno suscitato un vivace dibattito culturale negli Stati Uniti. (Carlo Formenti, Corriere della sera, 24 novembre 2010, p. 43, Cultura). ** Il Tecnofilo professionale possiede diversi oggetti tecnologici che porta con sé per motivi di lavoro -- soprattutto PC portatile, smartphone, netbook e chiavetta USB --. È iscritto ai social network ma non li usa assiduamente. Prevalentemente maschio, molto istruito, particolarmente diffuso nella fascia tra i 30 e i 44 anni. (Massimiliano Bucchi, Repubblica, 5 aprile 2011, p. 59, Cultura). ** Nella città dalle mille luci [Las Vegas] persa nel deserto del Nevada sono attesi oltre 140 mila visitatori che calcheranno i 170 mila metri quadrati dell'esposizione occupati da qualcosa come 2800 standisti, pronti a inondare i tecnofili con le loro novità. (Federico Cella, Corriere della sera, 8 gennaio 2012, p. 25, Cronache).","Tipo: Confissazione / Prefissoide/suffissoide, Formanti: tecno-, -filo"
tecnofinanza,sost,La finanza che prospera grazie alle nuove tecnologie.,"Il profilo dell'imminente accordo europeo presenta una struttura da far invidia alla tecnofinanza che ha travolto Wall Street nel 2008. (Federico Fubini, Corriere della sera, 19 ottobre 2011, p. 2, Primo Piano). ** L’idea di usare in maniera massiccia i computer, nella mente dei banchieri, serve a ridurre il rischio e ad abbattere i costi del personale. […] Qualche lettore si starà chiedendo: cosa ci importa di quel che fanno ai piani altissimi della tecnofinanza? Semplice, parliamo dei nostri soldi. Di scelte che hanno effetti devastanti sulla nostra vita. Il primo punto riguarda la validità del modello di banca universale: istituzioni che fanno attività di banca d’investimento e insieme di raccolta e impiego tradizionale. […] Tecnologia, tecnocrazia e finanza sono espressione della stessa cultura: il cappio che si sta stringendo intorno al collo della politica. (Mario Sechi, Tempo, 11 agosto 2012, p. 1, Prima pagina).","Tipo: Confissazione / Prefissoide, Formanti: tecno-, finanza"
tecnologia sostenibile,loc nom,Strategia che tende a armonizzare l’innovazione tecnologica con il rispetto dell'ecosistema.,"«L'intervento di rifunzionalizzazione del faro di Strombolicchio -- hanno spiegato i progettisti [Luana Biviano e Ivan Laquidara] -- nasce dalla volontà di sfruttare appieno le potenzialità produttive dell'elemento faro senza rischiare di comprometterne la forma. Nello specifico la nostra proposta prevede la creazione di uno spazio ricettivo energeticamente autosufficiente grazie all'applicazione di diverse tecnologie ecosostenibili». (Sicilia, 28 febbraio 2014, p. 11, I Fatti).","Tipo: Calco lessicale / Nome+aggettivo, Formanti: tecnologia, sostenibile"
tecnomaniaco,sost,Chi è fissato con le innovazioni tecnologiche.,"I due miliardi di euro che nel 2010 abbiamo speso per accessori tecnologici (il 10% in più rispetto al 2009) ci hanno […] portati in cima alla classifica europea dei tecno-maniaci. (Giuseppe Bottero, Stampa, 7 settembre 2011, Tutto Scienze & Tecnologie).","Tipo: Confissazione / Prefissoide, Formanti: tecno-, maniaco"
tecnottimismo,sost,Visione ottimistica delle possibilità di sviluppo delle nuove tecnologie e del settore economico a esse legato.,"I grandi giornali di informazione non sono più capaci di esprimere alcuna visione della realtà. Voglio subito fare alcuni esempi: su «Repubblica» si legge un articolo sul «tecnottimismo» che assicurerà nei prossimi vent'anni la totale scomparsa della povertà e lunga vita a tutti gli abitanti del pianeta, mentre qualche giorno dopo leggo un articolo sugli scenari economici mondiali in cui si descrive il futuro a tinte fosche chiamando in causa anche il rallentamento dell'economia cinese e la debolezza della crescita americana rispetto ad un'eurozona che minaccia fallimenti da tutti i lati. (Pietro Barcellona, Sicilia, 28 marzo 2012, p. 1, Prima pagina). ** Durante l'intervista il tecno-ottimismo tipico della Silicon Valley raggiunge l'apice quando Zuckerberg, per prevenire eventuali critiche, aggiunge: «Se volessimo solo pensare ai soldi sarebbe sufficiente il miliardo di persone che è già connesso a Facebook e che ha molta più disponibilità economica di tutti gli altri 5 miliardi». (Serena Danna, Corriere della sera, 22 agosto 2013, p. 24, Cronache).","Tipo: Confissazione / Prefissoide, Formanti: tecno-, ottimismo"
teenmovie,loc nom,Genere cinematografico rivolto a un pubblico di adolescenti.,"Anche in questo caso [«Adventureland»] non si esce dal classico schema da teen movie, ma a parte le inevitabili trivialità [Greg] Mottola tenta di indagare la psicologia dei ragazzi che cercano di uscire dall’infelicità che li attanaglia. (Alessandra De Luca, Avvenire, 10 luglio 2009, p. 31, Oggi spettacoli).","Tipo: Prestito / Inglese, Formanti: teen (inglese), movie (inglese)"
telaistica,sost,"Struttura del telaio, dell'ossatura di un autoveicolo.","[La Swift Sport] Ha 7 airbag (anche per le ginocchia guidatore) fari allo xeno, retrovisori elettrici riscaldabili e ripiegabili, clima automatico, radio/Cd/MP3 con Bluetooth e presa Usb, cruise-control, sedili sportivi, volante in pelle multifunzione, pedaliera in acciaio inox, cerchi in lega da 17"" con pneumatici 195/45: un connubio studiato per armonizzarsi con la telaistica (per la dotazione invernale occorre montare cerchi da 16""). (Alberto Calliano, Stampa, 30 ottobre 2011, p. 59, Motori).","Tipo: Suffissazione / Denominale, Formanti: telaio, -istica"
teleconsumatore,sost,Utente della televisione a pagamento; chi orienta i propri consumi in base alla pubblicità televisiva.,"Mi soffermerò brevemente sul «piacere» del tele-consumatore contemporaneo. Al contrario di quello dello spettatore, uditore o lettore di un'opera d'arte, questo piacere comporta una sublimazione minima: è soddisfazione surrogata delle pulsioni attraverso un atto di voyeurismo, è un «piacere fisico» bidimensionale, accompagnato a un massimo di passività. (Cornelius Castoriadi, trad. di Rossana Simonetti, Repubblica, 2 aprile 2007, p. 33, Cultura).","Tipo: Confissazione / Prefissoide, Formanti: tele- 3 [Relativo alla televisione, che riguarda la televisione.], consumatore"
telecontrollo,loc nom,Controllo per via telematica.,"[tit.] C’è già la rete di comunicazione pubblica, entro due mesi coinvolti tutti i cittadini / Internet, Serrenti lancia il suo modello / Dal campanile un’antennina invia i rintocchi tecnologici / Luca Becciu: già oggi possibili videtelefonate, videosorveglianza e telecontrollo, e in più l’accesso alla Rete. (Unione Sarda, 3 gennaio 2006, p. 26, Medio Campidano). ** Previsto pure il monitoraggio dell'energia consumata, il telecontrollo e telegestione degli edifici pubblici tramite internet ad alta velocità. (Ni. Co., Resto del Carlino, 7 agosto 2013, p. 9, Rimini). ** Da qualche tempo si sta anche lavorando alla sostituzione dei contatori per il gas, sulla spinta dall'Authority di settore. «L'Italia detiene da annni il primato per il telecontrollo dei contatori elettrici ed è tra i primi Paesi in Europa che, pur con qualche criticità, sta lavorando per il telecontrollo del gas. Tema che può dare uno sviluppo alle smart city. Nel complesso, in termini di oggetti interconnessi, siamo ben posizionati», conclude [Giovanni] Miragliotta. (Enrico Netti, Sole 24 Ore, 3 febbraio 2014, p. 14, Impresa & territori).","Tipo: Ridefinizione, Formanti: tele- 4 [Relativo alla telematica, che riguarda la telematica.], controllo"
telefoninatore,sost,(Scherz.) Chi parla in continuazione al telefonino.,"Rifiuto questa sentenza emessa da un popolo di «telefoninatori» e per reazione mi metterò a spedir cartoline. Andrò a cercare nelle bancarelle d'antiquariato quelle classiche del soldato appoggiato al tronco di colonna, del pupo nudo sul cuscino di velluto, dei due fidanzati col cuore in mezzo. (Luca Goldoni, Corriere della sera, 29 agosto 2011, p. 40, Idee & opinioni).","Tipo: Suffissazione / Deverbale, Formanti: telefoninare, -(t)ore"
telefoninico,agg,"(Scherz.) Relativo al telefono cellulare, alla telefonia mobile.","Oggi nei call center del gruppo [Almaviva] (da quello dell'Alitalia ai principali operatori telefoninici, da Sky a una lunga serie di amministrazione pubbliche centrali e locali) lavorano oltre 12mila persone. (Eugenio Occorsio, Repubblica, 15 dicembre 2009, Roma, p. IX).","Tipo: Suffissazione / Denominale, Formanti: telefonino, -ico"
telefonino-dipendente,loc nom,Chi non può fare a meno di possedere un telefono cellulare e di servirsene.,"la Svizzera ha predisposto carrozze senza cellulari, pur lasciando, evidentemente, quelle per i telefonino-dipendenti. (Elvira Serra, Corriere della sera, 16 novembre 2010, p. 29, Cronache).","Tipo: Composizione / Nome+participio, Formanti: telefonino, dipendente"
telelavorista,sost,"Chi svolge un lavoro presso il proprio domicilio, lontano dall'abituale sede di lavoro, ma a essa collegato tramite sistemi telematici.","La gestione delle pratiche relative all'attività dei laboratori di restauro potrà essere fatta da un lavoratore a Saint-Rhemy-en-Bosses, e per la redazione di news letters dell'Urp (Ufficio relazioni con il pubblico) l'incaricato potrà utilizzare gli uffici regionali di Arnad. Infine, per la gestione di progetti legati alla gestione di data base del dipartimento e di nuovi software il telelavorista potrà rimanere a Challand-Saint-Anselme. (Alessandro Camera, Stampa, 20 marzo 2010, Aosta, p. 53).","Tipo: Suffissazione / Denominale, Formanti: telelavoro, -ista"
telelettura,sost,Lettura per via telematica.,"Il campionario è ricco, ricchissimo. C'è chi racconta di uno stanziamento regionale a favore dell'Atc di 100 mila euro per la telelettura dei contatori per sollecitare l'installazione ma è «assolutamente falso». Altri che chiedono conto della mancanza di sigillatura del cordolo del marciapiede. E poi ancora raccolta rifiuti, cassonetti nei cortili, crepe negli alloggi, mancata erogazioni di contributi derivanti dall'applicazione di leggi inventate. (Maurizio Tropeano, Stampa, 4 marzo 2010, ).","Tipo: Confissazione / Prefissoide, Formanti: tele- 4 [Relativo alla telematica, che riguarda la telematica.], lettura"
telerissa,sost,"Rissa televisiva, tra emittenti televisive; polemica fra conduttori di programmi trasmessi da reti televisive concorrenti.","«Troppe fregnacce, troppa roba morbosa -- spiega alla Camera, sistemandosi il cravattone viola --. Dovevo parlare». E così è stato in via dell'Umiltà: più che una conferenza stampa, uno show di un'ora e mezza, a metà tra il processo pubblico e la telerissa. Un'appassionata difesa seguita da un contraddittorio con la stampa, a tratti aspro, degenerato in insulti. Denis Verdini si presenta puntuale e delude chi si aspetta le dimissioni da coordinatore del Pdl. (Alessandro Trocino, Corriere della sera, 29 luglio 2010, p. 8).","Tipo: Confissazione / Prefissoide, Formanti: tele- 3 [Relativo alla televisione, che riguarda la televisione.], rissa"
televisionabile,agg,Adattabile ai tempi e alle esigenze della programmazione televisiva.,"Negli Stati Uniti, Paese di maggioranza protestante, Paese del massimo impiego capitalistico delle tecnologie televisive (e qui mi riferisco alle reti televisive che operano in primo luogo sul territorio americano, non parlo della Cnn, su cui forse torneremo più avanti) e dei più spettacolari allestimenti televisivi (stiamo parlando dello spettacolo, del marketing e dello show business), perché le manifestazioni della religione televisionabile, non sono altro che trasmissioni delle varie famiglie protestanti? (Jacques Derrida, Repubblica, 18 marzo 2006, p. 48, Almanacco dei libri).","Tipo: Suffissazione / Deverbale, Formanti: televisionare, -abile"
televisione digitale,loc nom,"Emittenza televisiva che impiega tecniche di trasmissione digitale, servendosi di segnali digitalizzati.","Dopo tanti rinvii, timori e perplessità la rivoluzionaria televisione digitale è arrivata anche nel capoluogo ligure. Più di novecentomila le persone che tra il capoluogo e la Val Fontanabuona ieri hanno messo mano a decoder, prese scart e telecomandi per poter sfruttare le potenzialità del nuovo segnale. (Valentina Evelli, Repubblica, 27 ottobre 2011, Genova, p. VIII). ** Lo scorso anno si è conclusa la transizione alla televisione digitale su tutto il territorio italiano. Ma questa è solo una delle innovazioni che stanno trasformando il mercato e le nostre abitudini. Con l'esplosione dell'offerta e la moltiplicazione della concorrenza permessa dalle nuove tecnologie, come si giustifica oggi la Rai? La frontiera più avanzata nella difesa della televisione pubblica è quella che prevede la distinzione tra le «due Rai»: da un lato il servizio pubblico, finanziato dal canone; dall'altro il servizio commerciale, finanziato dalla pubblicità. (Ricardo Franco Levi, Corriere della sera, 26 ottobre 2013, p. 60, Idee & opinioni). ** Accordo raggiunto tra Telecom Italia Media e il Gruppo L'Espresso per l'integrazione delle attività di operatore di rete per la televisione digitale di Telecom Italia Media Broadcasting (Timb) e Rete A: dall'integrazione tra questi due soggetti, titolari rispettivamente di 3 e 2 multiplex digitali, nascerà il principale operatore di rete indipendente in Italia, dotato, appunto, di 5 multiplex digitali con un'infrastruttura a copertura nazionale, «di elevata capillarità e basata su tecnologie di ultima generazione», si legge in un comunicato congiunto. (Unità, 10 aprile 2014, p. 15, Economia).","Tipo: Calco lessicale / Internazionalismo / Nome+aggettivo, Formanti: televisione, digitale"
tenure,sost,"Posto fisso, di ruolo.","«Farei quello che fanno le università americane, con il sistema del tenure. Se hai lavorato bene nella tua istituzione per un minimo di anni, vieni assunto» [Paolo Giovannetti intervistato da Roberto Carnero]. (Unità, 20 luglio 2006, p. 25, Cultura). ** Anne-Marie Slaughter ha ragione, quando scrive «Why women still can't have it all», perché le donne ancora oggi non possono avere tutto. Ero all'Aspen Ideas Festival, in Colorado, due settimane fa, l'autrice era presente. La prima donna a ricoprire l'incarico di direttore della pianificazione politica per il Dipartimento di Stato americano. Ha lasciato dopo due anni. Per non perdere la tenure a Princeton, forse. Ma soprattutto perché non se la sentiva di restare lontano da casa durante l'adolescenza dei figli, nonostante l'aiuto del marito. (Beppe Severgnini, Corriere della sera, 17 luglio 2012, p. 15, Esteri).","Tipo: Prestito / Inglese, Formanti: tenure (inglese)"
teocon,sost,Chi o che si distingue per concezioni o atteggiamenti fortemente improntati a un conservatorismo etico e religioso.,"se oggi, proprio oggi, in politica si dovesse applicare il concetto di ricerca di bene comune con il voto, dovrebbe trionfare Giuliano Ferrara e la sua vituperata lista, proprio perché Ferrara non rivendica valori che non ha e non chiede il voto cattolico, ma è il simbolo del Buon Samaritano della parabola evangelica, l'unico che aiuta il povero ferito, ignorato dai teocon e teodem (preoccupati dai consensi politici), infischiandosene delle interpretazioni dei precetti, dei rituali e rischi politici con cui lo scoraggiano giornalisti e intellettuali persino del mondo, appunto, cattolico. (Ettore Gotti Tedeschi, Sole 24 Ore, 27 marzo 2008, p. 14, Commenti e Inchieste). ** parla a sorpresa George Weigel su «First Things» […] la rivista conservatrice fondata anni fa dall'ex pastore luterano Richard John Neuhaus e che raccoglie al suo interno il meglio delle firme dei cosiddetti «teocon» della chiesa americana, ex cattolici progressisti spostatisi a destra o ex protestanti convertiti. (Paolo Rodari, Foglio, 10 febbraio 2012, p. 1, Prima pagina). ** [Gaetano] Quagliariello deve a [Marcello] Pera il suo approdo a posizioni teocon, fritto misto di tradizione e religiosità. (Giancarlo Perna, Giornale, 6 maggio 2013, p. 12).","Tipo: Adattamento, Formanti: teo-, conservatore"
teolib,sost,Chi si distingue per concezioni o atteggiamenti caratterizzati da un conservatorismo politico e religioso di impronta liberale.,"[tit.] Cari teodem e teolib da non ratzingeriano vi dico che i Dico sono il male minore [testo] […] i «teolib» di Forza Italia, tra le cui file milita il giovane amico deputato [Giuseppe] Cossiga, che in questo (ma credo solo in questo) la pensa come il padre (Mauro Franchi, Riformista, 3 aprile 2007, p. 2).","Tipo: Confissazione / Prefissoide, Formanti: teo-, liberale"
termovalorizzatore,sost,Impianto per l'eliminazione e il riciclaggio dei rifiuti solidi urbani mediante combustione e successivo sfruttamento dell'energia termica prodotta.,"Il pudore verbale italiano è irritante. Gli spazzini, pur continuando a svolgere lo stesso (utilissimo) mestiere, sono diventati prima «netturbini» poi «operatori ecologici». Gli inceneritori, giudicati politicamente troppo focosi, sono diventati «termovalorizzatori». (Beppe Severgnini, Corriere della sera, 24 gennaio 2008, p. 42). ** «La Presidenza della Repubblica non ha ricevuto e non ha quindi potuto esaminare il testo del decreto-legge sulla raccolta dei rifiuti e la realizzazione di termovalorizzatori in Campania. Il Capo dello Stato si riserva pertanto ogni valutazione sui contenuti del testo quando gli verrà trasmesso», dice una nota del Quirinale, che esprime tutto lo scetticismo sulla situazione campana. (Arena, 23 novembre 2010, p. 2, Italia & Mondo). ** la crisi a Fiumicino è iniziata lo scorso giugno quando la presidente Renata Polverini ha annunciato la possibilità di costruire un termovalorizzatore a Pizzo del Prete, nelle campagne di Palidoro, per bruciare i rifiuti solidi urbani della Capitale. Visto che Malagrotta dovrà chiudere entro il 31 dicembre prossimo. Il Pdl di Fiumicino ha scoperto che il sindaco aveva dato disponibilità ad accogliere l'immondizia romana senza aver consultato il partito. (Alessandra Zavatta, Tempo, 28 settembre 2011, Litorale, p. 12). ** Non la pensa così Arrigo Allegri, uno degli avvocati che, da prima dei grillini, si battono a suon di esposti in Procura e all’Unione europea contro l’impianto. Secondo il legale, infatti, «il tardivo intervento del Comune non è risolutorio per il blocco del termovalorizzatore e si risolverà con una semplice sanzione» alla società che ne sta ultimando la costruzione. Questo perché, sempre stando ad Allegri, «il Comune ha omesso di provvedere per troppo tempo, confidando in un intervento sostitutivo della Procura». (Avvenire, 17 giugno 2013, p. 7, Primo piano).","Tipo: Confissazione / Prefissoide, Formanti: termo-, valorizzatore"
termovalorizzazione,sost,"Eliminazione e riciclaggio dei rifiuti urbani e industriali mediante combustione, con successivo sfruttamento dell'energia termica prodotta.","Da tempo a Brescia l’impianto di termovalorizzazione locale smaltisce rifiuti che provengono assai più da lontano che da Napoli. Il che è testimonianza di come l’ambientalismo sia cosa troppo seria per ogni massimalismo. (Luigi Compagna, Tempo, 28 giugno 2011, p. 1, Prima pagina). ** «Se l’alternativa alla termovalorizzazione è la discarica a me non piace. Almeno recuperiamo una parte dell’energia e inquiniamo meno. E le discariche tra un po’ ci portano in infrazione perché la direttiva europea non le prevede più» [Gian Luca Galletti intervistato da Antonio Maria Mira]. (Avvenire, 4 agosto 2016, p. 8, Attualità).","Tipo: Confissazione / Prefissoide, Formanti: termo-, valorizzazione"
terraformare,verb,"Conformare alle condizioni di vita sulla Terra, rendere abitabile da esseri umani.","«Il programma tradizionale dell'ambientalismo consiste nel lasciare che la natura faccia il suo corso. Ma non possiamo più permetterci di continuare così. Stiamo alterando la Terra in modo grave e non siamo in grado di bloccare tutte le attività che condizionano il clima e la vita. La nostra unica possibilità è quindi trasformare -- direi ""terraformare"" -- il pianeta in modo intelligente» [Stewart Brand intervistato da Gabriele Beccaria]. (Stampa, 3 novembre 2010, Tuttoscienze, p. 29).","Tipo: Composizione / Nome+verbo, Formanti: terra, formare"
terrorismo mediatico,loc nom,"Uso aggressivo dei mezzi d'informazione per alterare, condizionare o destabilizzare l'equilibrio politico e sociale esistente, anche in ambito internazionale.","L'attacco più duro arriva dall'ex ministro delle Politiche europee Annamaria Bernini, che se la prende con «l'incontinenza dichiaratoria del dottor [Attilio] Befera, che ultimamente sta raggiungendo livelli da comizio, e che è semplicemente inquietante. Il contrasto all'evasione -- dice -- non si attua con grida manzoniane né con ribalte da terrorismo mediatico, ma con misure efficienti». (Mario Sensini, Corriere della sera, 10 gennaio 2012, p. 10, Primo Piano). ** Basterebbe soffermarsi sull’esibizione della crudeltà da parte del «califfato» per fare un impressionante terrorismo mediatico. Tutto questo conferma che il nostro non è proprio un mondo di pace. (Andrea Riccardi, Avvenire, 7 settembre 2014, p. 1, Prima pagina).","Tipo: Composizione / Nome+aggettivo, Formanti: terrorismo, mediatico"
terrorismo-suicida,loc nom,Il terrorismo messo in atto da chi è disposto a perdere volontariamente la propria vita nel corso di un'azione.,"La cultura della morte di Al Qaeda e la guerra all’Occidente sono state sostituite dalle «rivoluzioni di primavera» dove le masse arabe si sono sollevate nel nome della libertà, della democrazia, della pacifica protesta, del rispetto della dignità umana, annullando di fatto le prospettive della Jihad e del terrorismo suicida. (Pierangelo Giovanetti, Adige, 11 settembre 2011, p. 1, Prima pagina).","Tipo: Composizione / Nome+aggettivo, Formanti: terrorismo, suicida"
terza via,loc nom,"In politica, la ricerca di una nuova possibile alternativa tra la prospettiva capitalista e quella comunista; per estensione, soluzione innovativa e alternativa a altre che non hanno ottenuto l'esito sperato.","Per saggiare la portata di questo suo [di Alfonso Berardinelli] declino, basterebbe sfogliare le pagine di «Diario», la rivista semiclandestina che egli stesso aveva ideato con Piergiorgio Bellocchio a metà degli anni '80. Ne uscirono solo 10 numeri, dal 1985 al '93, in veste minimalista. Ma furono un vero toccasana per chiunque, allora, vagheggiasse una «terza via», fra un marxismo ormai muffito e il riflusso edonista cavalcato da [Bettino] Craxi. (Raffaele Liucci, Fatto Quotidiano, 25 marzo 2011, Saturno, p. III). ** Le violente turbolenze che attraversano l'Europa ed i suoi mercati da un capo all'altro confermano che non è tempo di fumose «terze vie». Parlare di sviluppo senza prima averlo ancorato ad una rigorosa politica di bilancio è cosa non seria per un Paese, come l'Italia, che ha un rapporto debito/Pil pari al 120 per cento. (Guido Gentili, Sole 24 Ore, 7 luglio 2011, p. 1, Prima pagina). ** Una volta che nessuna terza via si è rivelata praticabile, gli schieramenti che nei grandi Paesi dell'Ue si fronteggiano sono quelli che fanno riferimento o al Ppe, il partito dei conservatori europei che è un rispettabile partito che esprime una collaudata cultura di governo, o al Pse, che rappresenta il variegato mondo del riformismo socialista. (Salvo Andò, Sicilia, 6 marzo 2014, p. 18, Noi Oggi). ** Massimo D’Alema è cauto e vede il tratto saliente del voto Usa nella capacità di Trump di sfondare tra i perdenti della globalizzazione. «Per la sinistra è la sconfitta dell’idea che le elezioni si vincono al centro. Così ci sono sfuggiti le periferie e i poveri, le forze tradizionali del lavoro e le nuove. Non solo nel Wisconsin, ma anche a Roma. È la conclusione del percorso di una Terza Via che non ha saputo leggere le nuove diseguaglianze e ha visto troppo spesso la sinistra a braccetto con il potere economico, lontana dalla base sociale e sindacale». (Dario Di Vico, Corriere della sera, 13 novembre 2016, p. 1, Prima pagina).","Tipo: Calco lessicale / Aggettivo+nome, Formanti: terzo, via"
terzinternazionalista,agg,Della Terza internazionale comunista.,"Ecco, il presidente della Repubblica è un Terzinternazionalista, un uomo della Realpolitik. Non vuole pasticci, chiede che venga approvata la finanziaria, sa benissimo che non si può fare un governo con [Umberto] Bossi, [Silvio] Berlusconi e [Giulio] Tremonti all’opposizione e soprattutto non ha nessuna intenzione di candidarsi all’Oscar (Luigi Scalfaro) del ribaltone. (Mario Sechi, Tempo, 11 novembre 2010, p. 1, Prima pagina).","Tipo: Suffissazione / Denominale, Formanti: terzo, internazionale, -ista"
terzismo,sost,"Posizione terza, equidistante tra due schieramenti politici contrapposti.","Qui al «Corriere» si detesta il «metodo Boffo». […] E non piace il bavaglio. E infatti non lo si invoca. Anche in questo caso: mai. Non è «terzismo»: è cultura liberale, sconosciuta a chi, giustamente, protesta per il proprio bavaglio e invoca, spudoratamente, quelli destinati a soffocare la voce del nemico. (Pierluigi Battista, Corriere della sera, 15 novembre 2010, p. 35, Lettere al Corriere).","Tipo: Suffissazione / Deaggettivale, Formanti: terzo, -ismo"
terzista,sost,"In politica, chi o che sceglie una posizione alternativa, equidistante dai due schieramenti politici contrapposti.","Una débâcle quasi annunciata dato che, a sentire i commenti dei partecipanti alla riunione di mercoledì tra i deputati del terzo polo (Fli, Mpa, Udc, Api), erano già emerse alcune riserve da parte dei «terzisti» su questo e altri punti della legge di Stabilità. (Alessandro Bertasi, Tempo, 5 novembre 2010, p. 3, Primo Piano). ** Renata Polverini -- ex star emergente del centrodestra post-berlusconiano, attivissima frequentatrice di salotti non solo televisivi della sinistra, beniamina di commentatori terzisti e di amici sindacalisti nonostante si fosse fatta strada gonfiando le tessere della sua Ugl -- Renata Polverini è definitivamente una donna in ritardo. (Stefano Menichini, Europa, 25 settembre 2012, p. 1, Prima pagina).","Tipo: Suffissazione / Deaggettivale, Formanti: terzo, -ista"
terzo genitore,loc nom,Chi si assume il compito di curare la crescita e l'educazione di un figlio che non ha generato.,"La proposta francese, in una prima fase, mira a normare i casi delle coppie omosessuali o dei figli di nuove unioni in cui è morto il genitore biologico. Forse non è un caso che a porsi il problema sia il governo di Nicolas Sarkozy. Lo stesso presidente, la seconda moglie Cécilia e la terza Carla Bruni sono tutti «terzi genitori». (Alessio Ribaudo, Corriere della sera, 28 luglio 2011, p. 23, Cronache). ** è giunta ieri in Parlamento [di Francia] una bozza di legge sulla famiglia che dovrebbe creare uno statuto giuridico di «terzo genitore». Anche se non si possono escludere emendamenti a sorpresa d’iniziativa parlamentare, il testo di partenza corrisponde, secondo molti osservatori, ad una chiara frenata rispetto agli intenti esternati in passato. (Daniele Zappalà, Avvenire, 7 maggio 2014, p. 24, Mondo).","Tipo: Composizione / Aggettivo+nome, Formanti: terzo, genitore"
terzopolista,sost,"Chi o che fa riferimento a un terzo polo dello scenario politico, non schierandosi né con la maggioranza né con l'opposizione.","Il problema? Non tanto le posizioni del leader di Futuro e Libertà, numericamente residuali in Parlamento, quanto l'alleanza terzopolista con [Pier Ferdinando] Casini, che al di là del Tevere non amano affatto. (Salvatore Dama, Libero, 27 dicembre 2010, p. 7, Primo Piano). ** Giampaolo Lavagetto [...] dimessosi dal Pdl in polemica col partito e tra i sostenitori a Parma del terzopolista Elvio Ubaldi (sconfitto al primo turno col 16 per cento), da giorni invitava a votare al ballottaggio «per il nuovo», cioè [Beppe] Grillo. (Francesco Lo Sardo, Europa, 22 maggio 2012, p. 2, Primo Piano).","Tipo: Suffissazione / Denominale, Formanti: terzo, polo, -ista"
tessera elettorale,loc nom,Tessera personale di riconoscimento da presentare al seggio elettorale per poter esercitare il diritto di voto.,"Se nello zaino non mancavano abbigliamento tecnico e scarponi, da alternare opportunamente con infradito e creme solari, nella borsa le due signore non hanno scordato di infilare la tessera elettorale. Giuliana e Andreina Aste, prima di partire per la gita in Sicilia con una quarantina di altri appassionati escursionisti, si sono informate bene sulle possibilità di voto. Così hanno scoperto che avrebbero potuto accreditarsi come rappresentanti di lista supplenti, (Lu[ca] Na[ve], Adige, 14 giugno 2011, p. 9, Referendum 2011).","Tipo: Composizione / Nome+aggettivo, Formanti: tessera, elettorale"
tessera sanitaria europea,loc nom,Documento rilasciato ai cittadini europei per avere accesso alle cure mediche e ai servizi sanitari di prima assistenza in tutto il territorio dell'Unione.,"«Alcuni siti web -- avverte Cristina Arigho, portavoce della Commissione europea Occupazione, affari sociali e inclusione -- offrono una tessera sanitaria europea a pagamento: non cascateci, è gratuita, per tutti». (Ruggiero Corcella, Corriere della sera, 18 luglio 2010, p. 59, Salute).","Tipo: Polirematica / Nome+aggettivo+aggettivo, Formanti: tessera, sanitario, europeo"
tessera sanitaria magnetica,loc nom,Documento dotato di banda magnetica che assicura l'accesso alle cure mediche e ai servizi sanitari.,"Da parte di Dimitri Tasso (Montiglio), è stato invece sollevato il tema della mancanza di posti letto e dell'uso della tessera sanitaria magnetica che ormai tutti hanno. «Se ci fossero all'interno tutti i dati necessari su patologie, allergie e altro, sarebbe più agevole il soccorso». (Stampa, 4 ottobre 2009, Asti, p. 49).","Tipo: Polirematica / Nome+aggettivo+aggettivo, Formanti: tessera, sanitario, magnetico"
tessutaio,sost,"Chi fabbrica o produce tessuti, anche di pregio.","Se per Victoria [Saava] il primo amore è stato il cashmere, il secondo è ora l'arte contemporanea. Nasce, grazie a lei, al curatore Leonardo Rotatori (per la Mazzotta Art Selection), all'artista Omar Galliani e a Reda, tessutai del Biellese che ne hanno sponsorizzato la realizzazione, «The Other Side of Russia. The Face and The Soul», un'installazione work in progress composta da 28 ritratti (che a settembre diventeranno 48) di donne russe impegnate in varie professioni, (Paola Bulbarelli, Corriere della sera, 22 giugno 2011, p. 28, Cronache). ** Arricchiti da un filo di bouclé che li rende tridimensionali, impreziositi da colori tipici della tradizione pugliese come il rosso cupo del primitivo di Manduria oppure quel meraviglioso punto di blu detto «oltremare», i tartan di Tagliatore prevedono giacche con ampi revers, superbi panciotti doppiopetto e una certa qual disinvoltura nel maneggiare le regole. «Blu e marrone non è più l'abbinamento del cafone» sentenzia divertito Pino mostrando una sensazionale cartella colori realizzata apposta per lui dai migliori tessutai italiani. (Daniela Fedi, Giornale, 15 gennaio 2015, p. 21, Attualità).","Tipo: Suffissazione / Denominale, Formanti: tessuto, -aio"
tessuto intelligente,loc nom,"Tessuto prodotto con tecnologie avanzate, capace di adeguarsi alle necessità e alle esigenze di chi lo indossa.","dopo i leggings anti-cellulite e, addirittura, gli abiti che segnalano le patologie mentali, si arricchisce ancora la «famiglia» dei tessuti «intelligenti», anche se i medici storcono il naso e mettono in guardia dalla mancanza di prove scientifiche circa i decantati benefici di queste supposte fibre «rivoluzionarie». (Sicilia, 24 marzo 2013, p. 10, I fatti). ** Rigore, pudore e modernità s'inseguono nel modo migliore che si possa immaginare sulla passerella di Ujoh, marchio disegnato dal giapponese Mitsuru Nishizaki, il giovane talento ospitato da Armani a questa tornata. 38 anni di cui otto passati a bottega da Yohji Yamamoto, lo stilista ha il tipico approccio sartoriale del Sol Levante: design e funzionalità, tessuti intelligenti made in Japan e una gran capacità di alleggerire con tagli strategici le più ardite sovrapposizioni. (Daniela Fedi e Lucia Serlenga, Giornale, 28 febbraio 2016, p. 15, Attualità).","Tipo: Calco lessicale / Nome+aggettivo, Formanti: tessuto, intelligente"
testamento biologico,loc nom,"Atto formale con il quale si esprime la propria volontà in merito ai trattamenti sanitari da ricevere in caso di malattia, qualora si dovesse perdere la capacità di intendere e di volere.","[Il] presidente della commissione sanità al senato Ignazio Marino, […] nel suo intervento ha voluto rimarcare come sul testamento biologico sia arrivato il «momento di sedersi attorno a un tavolo e sciogliere questo nodo». (Alessandro Braga, Manifesto, 28 ottobre 2007, p. 4, Politica & Società). ** Il testamento biologico torna ad infiammare il dibattito politico con maggioranza e opposizione che si dividono in maniera trasversale. E la battaglia non è solo tra credenti e non credenti visto che, anche tra i cattolici dei due schieramenti, c’è chi comincia ad avere qualche perplessità sulla necessità di una legge sul fine vita. (Nic[ola] Imb[erti], Tempo, 3 marzo 2011, p. 5, Primo Piano). ** Ma il presidente della Cei ha anche parole che più chiare non si può sui valori «non negoziabili»: la legge sul testamento biologico da fare prima dello scioglimento delle camere, («un ultimo passo da compiere se non si vuole che un’altra legislatura si chiuda con un nulla di fatto»); (Fabrizia Bagozzi, Europa, 25 settembre 2012, p. 3, News Analysis). ** Nel testo si parla di «sofferenza sul piano fisico o psi­chico » come condizione per la richiesta di eutanasia e si contempla la possibilità di compilare un testamento biologico da ritenersi valido qualora il paziente abbia perso la capacità di intendere e di volere. (Lorenzo Schoepflin, Avvenire, 27 marzo 2014, p. 16, E' vita). ** Il Consiglio Comunale della Spezia non è nuovo ad atti di questo tipo, visto che nel 2012 decise l’istituzione di registri per le «unioni civili» e per il «testamento biologico», scavalcando e violando le competenze nazionali. Così gli amministratori locali spendono i soldi degli spezzini e rispettano la legalità, principio spesso piegato all’ideologia potente di turno. (Francesco Bellotti, Secolo XIX, 29 giugno 2015, p. 21).","Tipo: Calco lessicale / Nome+aggettivo, Formanti: testamento, biologico"
tetto comune,loc nom,"In politica, coalizione o formazione nella quale si riconoscono diverse forze, correnti o movimenti politici, con denominazione, intendimenti e programmi comuni.","[Zygmunt] Bauman ha scritto: «La casa europea non va a detrimento delle culture nazionali, ma provvede a una sorta di tetto comune a tradizioni, valori, differenze locali. E il paradosso è che ogni singolo Paese è molto più a rischio di perdere la sua identità specifica, se si espone senza protezione, cioè senza questo scudo europeo, alle forze globali che sono violentemente e spudoratamente sovranazionali, ignorano i temi e le specificità locali». (Mario Draghi, Corriere della sera, 16 novembre 2012, p. 1, Prima pagina).","Tipo: Polirematica / Nome+aggettivo, Formanti: tetto, comune agg."
third way,loc nom,"Nel linguaggio della politica, la ricerca di una nuova possibile alternativa tra la prospettiva capitalista e quella comunista.","Parole che non servono a creare nuovi posti di lavoro ma con le quali, almeno, il leader ricostituisce un po’ di consenso a sinistra. «Perché» mi spiega il politologo della Cnn e della «Third Way» Bill Schneider, «a differenza di quello che pensate voi in Europa, la battaglia per la Casa Bianca sarà incertissima. L’effetto Bin Laden è già svanito. E nessun democratico è mai stato eletto, dai tempi di Roosevelt, 80 anni fa, con una disoccupazione superiore all’ 8 per cento. [Barack] Obama può ancora farcela, ma dovrà combattere fino all'ultimo voto». (Massimo Gaggi, Corriere della sera, 1 luglio 2011, p. 45).","Tipo: Prestito / Inglese, Formanti: third (inglese), way (inglese)"
ticket,sost,"Programma politico, candidatura politica; con particolare riferimento a una coppia di candidati o a una lista.","[Hillary Clinton] prima di lasciare vuole trattare con l’avversario [Barack] Obama. Forse il posto di vicepresidente in un ticket che farebbe la gioia di tutti gli elettori dell’Asinello. (Roberto Rezzo, Unità, 4 giugno 2008, p. 1, Prima pagina). ** Nel Pd ieri è stato il giorno di Rosy Bindi, la presidente del partito, che da sempre nutre un’avversione personale contro il giovane sindaco di Firenze. Il primo pensiero è stato comunque per il segretario: «Io non mi candido alle primarie, né da sola né in ticket». (Pa[olo] Zap[pitelli], Tempo, 24 settembre 2012, p. 8, Primo Piano).","Tipo: Prestito / Inglese, Formanti: ticket (inglese)"
ticketteria,sost,Biglietteria.,"La togatissima Galleria Borghese, impassibile alle proteste, inalbera da anni un truce cartello che indica la ticketteria; [...] è soprattutto il penoso provincialismo di chi, senza saper niente di lingue straniere (e poco della propria), vuole sembrare up to date, in, cool. (Raffaele Simone, Repubblica, 17 aprile 2012, p. 53, Lettere, commenti & idee).","Tipo: Suffissazione / Denominale, Formanti: ticket (inglese), -eria 1 [Suffisso che forma sostantivi indicanti negozi, laboratori, luoghi di vendita, locali pubblici o servizi commerciali.]"
tiragraffi,sost,Oggetto di forme e materiali vari sul quale i gatti possono affilarsi le unghie senza danneggiare l'arredamento domestico.,"E i brevetti di accessori riservati a lui, con tanto di design sempre più mirato, non si fanno fermare dal languore dell'economia. Da banali tiragraffi (una soluzione così battezzata perché «Fuffi» impari ad affilare gli artigli su questo mobile, risparmiando i divani di casa), fino a palestre congegnate per lui: cifre che si aggirano senza colpo ferire sui 2000 euro. (Simonetta Caminiti, Giornale, 19 febbraio 2012, p. 20, Cronache).","Tipo: Composizione / Verbo+nome, Formanti: tirare, graffio"
tir-lumaca,loc nom,Autotreno il cui conducente partecipa a una forma di sciopero degli autotrasportatori consistente nell'attraversamento delle città a bassissima velocità per creare disagi al traffico; per estensione; la protesta stessa.,"[tit.] Tir lumaca sul Gra ma il traffico era già paralizzato (Corriere della sera, 14 luglio 2009, Cronaca di Roma, p. 4).","Tipo: Composizione / Nome+nome, Formanti: Tir (francese), lumaca"
titolo spazzatura,loc nom,"Nel mercato finanziario, titolo azionario con rendita molto elevata, ma con alto margine di rischio.","Il clima si rasserena ancora di più anche se resta l’attesa per le decisioni europee sulla crisi della Grecia. E anche se sull’incerto scenario si abbatte la decisione di Moody’s di abbassare il rating sui titoli di Stato dell’Irlanda al livello Ba1, che è quello dei «junk bond», dei titoli «spazzatura», lo stesso assegnato pochi giorni fa al Portogallo. (Stefania Tamburello, Corriere della sera, 13 luglio 2011, p. 6, Primo Piano). ** il volume rievoca le pagine meno note della carriera del premier: dalle partecipazioni alla Trilaterale e al gruppo Bilderberg, al ruolo svolto in Goldman Sachs (poi tristemente al centro dello scandalo dei «titoli spazzatura»), alla partecipazione al cda della Fiat in alcuni degli anni meno floridi della casa torinese. (Michele Ianes, Adige, 2 giugno 2012, p. 15, Cultura e Società). ** Eppure, i titoli spazzatura sono continuati a confluire dalle casseforti delle filiali ai risparmiatori. I quali, ignari, si sono fidati dei loro direttori. Per definire le responsabilità, però, è necessario guardare in alto. Ai manager bancari. (Giuseppe De Lorenzo, Giornale, 13 dicembre 2015, p. 4, Il Fatto).","Tipo: Calco lessicale / Nome+nome, Formanti: titolo, spazzatura"
tivufonino,sost,Telefono cellulare tecnologicamente avanzato in grado di ricevere trasmissioni televisive.,"Il middleware televisivo di Cidana Corporation, abbinati alla cartografia digitale di Tele Atlas, hanno consentito ad AvMap di proporre questo tivufonino che sarà disponibile nel secondo trimestre di quest'anno. Il nuovo software di AvMap facilita la navigazione grazie a funzioni avanzate come lo Stop Planner, il Trip Computer e la guida utente integrata. (M. d'A., Repubblica, 18 febbraio 2008, Affari & Finanza, p. 30).","Tipo: Parola macedonia, Formanti: tivù, telefonino"
Tobin tax,loc nom,"Progetto di tassazione delle operazioni speculative, in particolare delle transazioni valutarie, formulato nel 1972 da James Tobin (1918-2002), premio Nobel per l'Economia nel 1981, con l'obiettivo di dare maggiore stabilità ai mercati finanziari e valutari.","Per uscire dalla «moderata recessione» in cui è finita la Ue, i 27 leader hanno concordato di completare il mercato unico, scatenare la lotta all’evasione fiscale a livello continentale, lanciare i «project bond» per finanziare le infrastrutture, andare avanti con la Tobin Tax e il regolamento per depotenziare le agenzie di rating, alleggerire il carico burocratico per favorire piccole e microimprese che rappresentano il 90% dell’economia europea. (Chiara De Felice, Adige, 3 marzo 2012, p. 4, Attualità). ** L'indice di popolarità della Tobin tax è direttamente proporzionale alla crisi della politica. E' il modo migliore per attribuire ad altri colpe proprie. Gli altri sono sempre gli speculatori, i banchieri, i trader e baggianate del genere. Non che non abbiano le loro colpe. Ma le regole le fa la politica. (Nicola Porro, Giornale, 24 giugno 2012, p. 1, Prima pagina). ** Una tassazione calibrata sulla rischiosità sistemica è ancora virtualmente assente. le attuali versioni, anche europee, della cosiddetta Tobin Tax sono provvedimenti pallidi, addirittura controproducenti (colpiscono più pesantemente i contratti finanziari meno tossici). (Donato Masciandaro, Sole 24 Ore, 16 marzo 2013, p. 1, Prima pagina).","Tipo: Prestito / Inglese, Formanti: Tobin (James), tax (inglese)"
toga rossa,loc nom,Membro dell'ordine giudiziario noto per la propensione nei confronti di formazioni politiche della sinistra.,"Difficile dire dove finisca la politica dei partiti e cominci quella delle toghe rosse, ma su questo confine e sull’ambiguità dei legami che tengono insieme le varie anime della sinistra, si è costruito un pezzo della storia italiana recente. (Stefano Zurlo, Giornale, 21 giugno 2009, p. 2, Il fatto). ** nella storia dell’Italia del dopoguerra -- fin da quando Togliatti ebbe la ventura (per lui, ma sventura per l’Italia) di guidare il dicastero della giustizia e gestire le immissioni di personale nelle file della magistratura -- c’è stato, sempre, un vivace manipolo di «toghe rosse» che ha concepito come suo dovere quello non tanto di amministrare la giustizia secondo la legge quanto piuttosto di utilizzare la legge per imporre il giustizialismo: (Francesco Perfetti, Tempo, 21 settembre 2011, p. 15, Lettere & Commenti). ** [tit.] Una «toga rossa» contro gli abusi / Al Csm il nodo intercettazioni [testo] […] La richiesta è stata avanzata dal consigliere togato Aniello Nappi, ex Area (il cartello elettorale delle due correnti «di sinistra» della magistratura, Md e i cosiddetti «verdi» del Movimento per la Giustizia). Ma la notizia sta nel fatto che «una toga rossa» come Nappi chiede, diciamo così, «un giro di vite». Senza stravolgimenti legislativi e senza bavagli per la stampa, ma con il pieno ripristino del rispetto della legge (sine glossa) affinché vengano evitati nuovi abusi. (M. Antonietta Calabrò, Corriere della sera, 28 luglio 2012, p. 15, Politica). ** se non vuole che l’affidamento in prova nella forma blanda che è stata decisa venga immediatamente revocato, [Silvio] Berlusconi dovrà astenersi dal solito repertorio di attacchi alla magistratura, tanto volte utilizzato in passato per galvanizzare o tenere unito il suo elettorato. Ma se non può prendersela con le «toghe rosse», su quali temi fare leva per dare l’impressione di avere ancora, se non un disegno o progetto politico, almeno qualcosa di spendibile da dire sul piano della propaganda? (Alessandro Campi, Messaggero, 16 aprile 2014, p. 1, Prima pagina).","Tipo: Polirematica / Nome+aggettivo, Formanti: toga, rosso"
toghe sporche,loc nom,(Spreg.) Magistrati incriminati per essersi macchiati di presunti illeciti compiuti nell'esercizio delle loro funzioni.,"Eccola [Ilda Boccassini], per «Time», nella classifica delle 100 donne più potenti del mondo. Famosa per le indagini su Cosa nostra, per la collaborazione con Giovanni Falcone, per le indagini sulla sua morte, ma anche per un filone importante delle sue inchieste, sulle toghe sporche di Roma, su [Caesare] Previti e le sentenze comprate per conto del Cavaliere. (Liana Milella, Repubblica, 19 luglio 2014, p. 3).","Tipo: Polirematica / Nome+aggettivo, Formanti: toga, sporco"
tolkieniano,sost,Lettore e seguace dell'opera e del pensiero dello scrittore inglese John Ronald Reuel Tolkien (1892-1973); relativo all'opera di Tolkien.,"Il tolkieniano medio (che il più delle volte, farci caso, ascolta musica rock, ossia è uno che trova normale ricomprarsi un disco in edizione giapponese perché lì c'è una bonus track con il testo diverso) non ne ha mai abbastanza. Il tolkieniano medio è uno che, in mancanza d'altro, si rilegge per la tredicesima volta il «Silmarillion», (Marco Gorra, Libero, 1 novembre 2009, p. 31, Cultura). ** Dal western (la storia, in fondo, è una parafrasi di quella di «Pocahontas»), al film di guerra nella jungla, all'intero repertorio del fantasy e della fantascienza. Dove il pianeta Pandora diventa un mondo parallelo non indegno delle tolkieniane Terre di Mezzo rese celebri dal Signore degli anelli. (Roberto Nepoti, Repubblica, 16 gennaio 2010, p. 47, Spettacoli).","Tipo: Suffissazione / Denominale, Formanti: Tolkien (John R.R.), -(i)ano"
tomoterapia,sost,"In medicina, metodica diagnostica e terapeutica basata sull'uso simultaneo della Tomografia assiale computerizzata e di apparecchiature radioterapiche di alta precisione.","[Don Luigi Verzé] Era un megalomane. La stessa megalomania che lo portò a fondare il San Raffaele lo induceva a comprarsi il jet privato per evitare le code al check-in. Lo spingeva a portare per primo in Europa la macchina per la tomoterapia -- «quanto costa? Dieci milioni di euro? La voglio!» -- e ad allestirsi zoo e scuderie dove scelse per sé un purosangue di nome Imperator. (Aldo Cazzullo, Corriere della sera, 2 gennaio 2012, p. 13, Primo Piano).","Tipo: Confissazione / Prefissoide, Formanti: tomo-, terapia"
tondelliano,sost,Scrittore che si richiama ai contenuti e allo stile di Pier Vittorio Tondelli (1955-1991); relativo al pensiero e all'opera di Tondelli.,"Ben più complessa e singolare appare invece la sua posizione, rispetto alla vulgata conformista cui hanno voluto appellarsi molti nuovi scrittori degli anni Novanta (la maggior parte dei quali sembra definitivamente scomparsa, senza lasciare tracce memorabili del proprio passaggio), usando certi tic e certe manie della scrittura tondelliana, per comporre romanzetti post-adolescenziali, tra sbavature romantiche, piagnistei e conformismi provinciali. (Fulvio Panzeri, Avvenire, 15 dicembre 2016, p. 28, Agorà).","Tipo: Suffissazione / Denominale, Formanti: Tondelli (Pier Vittorio), -(i)ano"
tornacontista,sost,Chi si preoccupa esclusivamente del proprio tornaconto.,"«La libertà di espressione vale per tutti. Se uno la pensa diversamente non è un traditore. [Mariastella] Gelmini, [Franco] Frattini e noi della prima ora siamo con [Silvio] Berlusconi nella buona e nella cattiva sorte. Il dibattito va considerato qualcosa di positivo. Certo, in momenti difficili possono spuntare tornacontisti, persone disposte a cambiare casacca. Ma non mi pare che stia accadendo. E comunque non è il momento di puntare il dito contro presunti traditori. È meglio tenere uniti i gruppi». (Felice Cavallaro, Corriere della sera, 15 novembre 2010, p. 3, Primo Piano).","Tipo: Suffissazione / Denominale, Formanti: tornaconto, -ista"
tornacontocrazia,sost,(Spreg.) Il potere del tornaconto.,"È un [Giuseppe] Povia sereno e pacifista, come sempre, che ha solo un dubbio che gli frulla in testa da mesi: non ha ancora capito i motivi dell’esclusione del brano Uniti. «Nessuno ci ha detto che era un canzone brutta, anche perché chi l’ha ascoltata sa che sarebbe andata bene per questo Festival. Ergo, sia io che [Francesco] Renga paghiamo il fatto di essere stati scoperti da [Paolo] Bonolis, quindi non rientriamo nel palinsesto di [Pippo] Baudo che comunque è un professionista che rispetto. [...] Queste sono le regole della ""tornacontocrazia"" di cui parlava il nostro brano. E, intendiamoci, nessuno di noi è un santo e ogni persona ha i propri: la differenza sta nei modi con cui si perseguono». (Giuseppe Povia, Avvenire, 27 febbraio 2008, p. 30, Oggi Spettacoli).","Tipo: Confissazione / Suffissoide, Formanti: tornaconto, -crazia"
torsonudista,sost,(Iron.) Chi ha l’abitudine di girare ovunque a torso nudo.,"Fu attaccato, deriso, e osannato. Intervistato dai giornali di tutto il mondo. Dopo vent'anni, e un periodo di stacco dalla politica quando il suo partito, la Dc, si dissolse, Augusto Salvadori, il nemico dei saccopelisti e dei torsonudisti (termini da lui stesso coniati) è ancora nella giunta veneziana a condurre la sua personale battaglia in nome del decoro della città. (Enrico Bonerandi, Repubblica, 25 marzo 2008, p. 40).","Tipo: Suffissazione / Denominale, Formanti: torso, nudo, -ista"
total black,loc nom,"Abbigliamento, completo interamente nero.","Dalle convinzioni filosofiche al gusto nel vestire -- pensiero debole contro neorealismo, nuove stampe contro total black -- siamo sempre più divisi in tribù: quello che funziona poco, in fondo, è la via di mezzo, (Daniela Monti, Corriere della sera, 8 settembre 2011, p. 51, Cultura). ** la pausa tra il nero che da anni affligge, si fa per dire, il guardaroba, è proprio rappresentata dal bianco latte e neve, zucchero e spuma dell'onda. Bianco come i molti abiti che si sono visti sui red carpet scelti da dive che una volta sarebbero state tutte in total black. Il nero ci sforma un po', ma la rivolta è iniziata con il blu che continua a piacere. La moda non è più aggressiva, c’è bisogno di voltare pagina. (Paola Pisa, Messaggero, 18 marzo 2012, p. 15, Cronache).","Tipo: Prestito / Inglese, Formanti: total (inglese), black (inglese)"
toto-assessori,sost,Pronostico relativo alla nomina di assessori.,"[tit.] [Raffaele] Lombardo rimescola le carte / ecco i nomi del toto-assessori / Ballottaggi, processo al governatore, assemblea del Pd: un mese decisivo (Sicilia, 14 maggio 2012, p. 5, Il Fatto).","Tipo: Confissazione / Prefissoide, Formanti: toto-, assessore"
totocandidato,sost,"Pronostico relativo alla scelta di candidati alle elezioni politiche o amministrative, oppure a ricoprire un ufficio o una carica elettiva o di nomina","Tra i leader di corrente resta sempre in ballo -- un classico del totocandidati quando si vota per Regione o Comune -- il senatore Andrea Augello, già assessore al Bilancio con [Francesco] Storace e dunque conoscitore del grande magma della Regione Lazio, caratteristica utile per governare ma anche per sostenere un dibattito in campagna elettorale. (M[auro] Ev[angelisti], Messaggero, 6 ottobre 2012, p. 47, Cronaca di Roma).","Tipo: Confissazione / Prefissoide, Formanti: toto-, candidato"
totonome,sost,Pronostico relativo al nome di chi verrà indicato per ricoprire un incarico o per presentarsi come candidato in una competizione elettorale.,"Le personalità più accreditate per il toto-nome, nel centrosinistra, vengono snocciolate e commentate, rimescolando così le carte, nel giorno del corteo per la strage del 2 agosto, in una conversazione rubata da una telecamera piazzata davanti al neo­segretario provinciale del Pd Raffaele Donini e al segretario nazionale del partito Pierluigi Bersani. (A. G., Avvenire, 8 agosto 2010, p. 8, Oggi Italia). ** [tit.] Da [Luca] Zaia a [Flavio] Tosi. Il toto-nomi per il candidato giovane / L'ipotesi fatta da [Roberto] Maroni per Palazzo Chigi / Ma i quarantenni: deve correre il segretario (Corriere della sera, 18 settembre 2012, p. 11, Politica). ** Sul toto-nome -- di fatto già partito -- siamo in alto mare. Il Cavaliere non cita né Tizio né Caio, ma giovedì notte, durante la serata con i suoi europarlamentari è stato chiaro: «Ora dobbiamo trovare il candidato giusto e riconquistare Roma. E dobbiamo farlo mettendo insieme tutte le forze di centrodestra altrimenti la città va in mano a [Beppe] Grillo. E non possiamo permettercelo». (Francesco Cramer, Giornale, 10 ottobre 2015, p. 5, Interni).","Tipo: Confissazione / Prefissoide, Formanti: toto-, nome"
totopresidente,sost,"Pronostico relativo all'elezione del presidente di un organismo, di un ente, di uno Stato.","Il nome di [Diego] Schelfi circola da qualche anno -- non è una novità -- perché il Trentino è piccolo e ancora più piccola è la sua classe dirigente, una manciata di teste su cui si gioca il totopresidente. (Luisa Maria Patruno, Adige, 16 giugno 2011, p. 1, Prima pagina). ** in via Fanti -- sede della prima assemblea di Confindustria in Italia -- è già cominciato il totopresidente anche se la macchina dei «pas president», incaricata come sempre di sondare gli iscritti, non è ancora neanche stata nominata. (D[iego] Lon[ghin], Repubblica, 13 settembre 2011, Torino, p. IX). ** Nella Rete impazza il toto-presidente. L'idea che si possa votare direttamente il presidente della Repubblica diventa una tentazione fortissima in un mondo in cui il Web organizza gruppi d'opinione e fa saltare le mediazioni della politica tradizionale, in primis i partiti. (Pierluigi Battista, Corriere della sera, 23 aprile 2013, p. 15, Primo Piano). ** in queste ore tiene banco la questione delle possibili dimissioni a fine anno del Capo dello Stato. Una prospettiva che ha ovviamente incoraggiato i mass media ad imbastire improbabili toto-Presidente. (Fabio Martini, Stampa, 10 novembre 2014, p. 3, Primo Piano).","Tipo: Confissazione / Prefissoide, Formanti: toto-, presidente"
toto-Quirinale,sost,Pronostico relativo all'elezione del presidente della Repubblica.,"A sentire Massimo D'Alema, chi entra nel toto-Quirinale «alla fine non viene mai eletto capo dello Stato», dunque i nominati degli ultimi giorni dovrebbero fare gli scongiuri. Ma la tentazione del lanciare la candidatura del nome eccellente -- reale o di bandiera -- è forte in questa ultima settimana di campagna elettorale, e non vi sfugge neanche Mario Monti. (P[aola] D[i] C[aro], Corriere della sera, 21 febbraio 2013, p. 5, Primo Piano). ** Per il Colle invece [Matteo] Renzi procede a fari spenti: «Politico o tecnico? Uomo e donna? Il toto-Quirinale è un giochetto per addetti ai lavori, io dico solo che sarà un'ottima scelta. Intanto ringraziamo Giorgio Napolitano». (Massimiliano Scafi, Giornale, 7 gennaio 2015, p. 6, Interni).","Tipo: Confissazione / Prefissoide, Formanti: toto-, Quirinale"
totosede,sost,"Pronostico relativo alla scelta della sede in cui deve essere insediato un ente, un'istituzione, o svolgersi un evento.","La Asl ha scelto la terza struttura sanitaria che dovrà farsi carico di una parte dei pazienti. […] Se l’organizzazione appare finalmente più chiara, è invece ancora impossibile garantire tempi certi per il trasferimento. Dopo certi annunci andati a vuoto negli ultimi mesi, con il toto-sede che ha creato malumori e fomentato comitati di protesta, la Asl ribadisce che non si perderà più un solo minuto utile. (Silvia Sanna, Nuova Sardegna, 19 aprile 2008, p. 24, Cronaca di Sassari).","Tipo: Confissazione / Prefissoide, Formanti: toto-, sede"
toto-sentenza,sost,Pronostico relativo ai contenuti di una sentenza che sta per essere pronunciata.,"Dal punto di vista teorico, per evitare il toto sentenza, la Corte potrebbe emettere un comunicato a decisione presa e poi far conoscere le motivazioni nelle settimane successive. (A[ntonella] M[ascali], Fatto Quotidiano, 6 ottobre 2009, p. 4, Il giorno della Consulta).","Tipo: Confissazione / Prefissoide, Formanti: toto-, sentenza"
tottiano,agg,"Del calciatore Francesco Totti, capitano della Roma.","L'analisi tottiana era proseguita con gli aiuti per alcune squadre: «Sono più forti ma sono anche tutelate. I fischi degli arbitri per noi? Quelli mancano sempre». (Corriere della sera, 24 luglio 2010, p. 49, Sport). ** Lo scaltro e perfido toscano, starebbe meditando l’utilizzo di Totti a Empoli sabato così da bagnargli le polveri e neutralizzare il malcontento. Va bene: a Empoli sì e a Madrid no? Sia tregua comunque. Nell’attesa i tottiani arrabbiati e disorientati si fanno domande, sospettano il complotto. (Fabrizio Bocca, Repubblica, 23 febbraio 2016, p. 7).","Tipo: Suffissazione / Denominale, Formanti: Totti (Francesco), -(i)ano"
Tottidipendente,loc agg,Che non può fare a meno del calciatore Francesco Totti.,"Autore del libro è Pier Paolo Filippi, 43 anni, giornalista «tottidipendente» dell'agenzia di stampa Omniroma (diretta da Lia Romagno), supportato nella raccolta delle interviste ai tifosi da due giovani colleghi, Nicolò Marini e Lorenzo Bruno. (Corriere della sera, 21 settembre 2013, Cronaca di Roma, p. 11). ** Luciano Spalletti, nel suo esordio romanista contro il Verona, ripartirà da [Edin] Dzeko. Aveva lasciato una Roma Totti-dipendente, aggrappata al suo numero dieci, da lui stesso reinventato centravanti all’interno di quel famoso 4-2-3-1, modulo che ha tenuto in ostaggio il gruppo anche dopo le sue dimissioni. (Francesca Ferrazza, Repubblica, 16 gennaio 2016, p. 22, Sport).","Tipo: Composizione / Nome+participio, Formanti: Totti (Francesco), dipendente"
tottismo,sost,Comportamento tipico del calciatore Francesco Totti.,"chi scrive non è mai stato tenero con Totti e soprattutto il Tottismo: non gli ho mai risparmiato critiche per i suoi gesti eccessivi e per la sua divinizzazione. Adesso che sento dare quasi tutta la colpa a lui per il crollo della Roma, farne l'unico motivo della crisi, mi viene voglia di dargli una pacca sulla spalla e dirgli: beh, vecchiotto lo sei ma non è ancora l'ora del tramonto. (Fabrizio Bocca, Repubblica, 16 ottobre 2010, Roma, p. I). ** E' l'alchimia che rende Indispensabili certi campioni per le loro squadre. Chiamatela come volete: Ibradipendenza, Cavanite, Tottismo, Pazzineria. Ma il concetto è sempre quello (Paolo Tomaselli, Corriere della sera, 30 settembre 2011, p. 64, Sport). ** A Rete Rete, Alessandro Austini confessa la propria filosofia di vita: «Io sono tottiano ma detesto il tottismo». (Giulio Cardone, Repubblica, 2 aprile 2012, Roma, p. VII).","Tipo: Suffissazione / Denominale, Formanti: Totti (Francesco), -ismo"
tovagliometro,sost,"Sistema ideato dall'amministrazione finanziaria per determinare presuntivamente, a fini fiscali, il reddito degli esercizi di ristorazione, sulla base del conteggio del numero dei coperti giornalieri.","Ricordate il tovagliometro? Pur di trovare chi non versava le tasse, il Fisco inventò un metodo tutto particolare, gli 007 dell'erario contavano i tovaglioli dei ristoranti per calcolare il reddito presunto. Da questo agli studi di settore (nati nel '96) il buon senso, anche sul fronte delle imposte, ha fatto molta strada, ma restano ancora alcune cose da vedere. (Nicola Saldutti, Corriere della sera, 12 febbraio 2010, p. 10, Primo Piano).","Tipo: Confissazione / Suffissoide, Formanti: tovaglia, -metro"
toyboy,sost,"(Scherz. Iron.) Ragazzo giocattolo, passatempo amoroso per signore.","Lui torna a vincere sul green forse grazie alla carica dovuta ad una fiamma ventenne, lei va in canoa in Svezia assieme al compagno miliardario e l'ex amante sverna in un'isola messicana con un abbronzatissimo «toy-boy» da cui avrà un bebè: a poco più di due anni dallo scandalo sessuale che travolse la famiglia e la carriera di Tiger Woods i principali protagonisti sembrano avviati su nuovi binari anche con stati d'animo ben diversi. (Maurizio Molinari, Stampa, 6 dicembre 2011, p. 59, Sport). ** Quando Madonna e Demi Moore iniziarono a esibire ragazzi usa e getta, non a caso detti toy boy come giocattoli umani, parlare di «nuovo fenomeno» suonava ridicolo. A parecchi sembravano ridicole loro, che uscivano con giovani di belle speranze smaniosi di far la bella vita. Bisognava essere spigliatamente anticonformisti per riconoscere a queste signore pari opportunità con un Donald Trump che impalma Melania Knauss, di 24 anni più giovane. Era la «fase uno» del fenomeno toy boy. (Candida Morvillo, Corriere della sera, 18 agosto 2017, p. 28, Cronache).","Tipo: Prestito / Inglese, Formanti: toy (inglese), boy (inglese)"
Tps,sost,"Sigla di Tommaso Padoa-Schioppa (1940-2010), già ministro dell'Economia.","ieri è stata la volta di Tps, già ministro dell'Economia, lo spauracchio dei bamboccioni. […] Il titolo della riunione è roboante: «Globalizzazione economica e costituzionalismo: l'utopia del costituzionalismo globale». Tps si fa presentare come «presidente Notre Europe». (Italia Oggi, 13 gennaio 2010, p. 8). ** L’esecutivo successivo di Romano Prodi si comportò come spesso fa la sinistra, aggirando la forma con la sostanza. Il ministro era Tommaso Padoa Schioppa, ma il suo potentissimo vice (finché non inciampò nella vicenda Speciale) fu Vincenzo Visco, mentre allo Sviluppo economico sedeva Pier Luigi Bersani. Visco e Bersani erano le punte di diamante degli ex Ds, destinati a bilanciare il potere di Prodi e Tps. (Marlowe, Tempo, 28 giugno 2011, p. 1, Prima pagina). ** Padoa-Schioppa divenne ministro su endorsement dell'allora presidente della Repubblica Carlo Azeglio Ciampi, suo ex numero uno in Via Nazionale, e di Eugenio Scalfari, suo mentore su «Repubblica» che «TPS» impreziosiva di paginate. [...] TPS aveva una concezione «da partito d'Azione, da ottimati» (definizione di Giulio Andreotti ripresa da [Giulio] Tremonti. (Foglio, 9 gennaio 2014, p. 1, Prima pagina).","Tipo: Sigla, Formanti: Padoa-Schioppa (Tommaso)"
tracciabilità,sost,"L'identificazione documentata dell'intera filiera di un prodotto alimentare, ovvero delle aziende che hanno partecipato alla produzione.","Il controllo sull’intera filiera del prodotto è molto rigido: «Abbiamo un sistema di tracciabilità e certificazione molto preciso -- spiega [Gianni] Orefice -- un obbligo per poter lavorare con i grandi gruppi internazionali». (Federica Passamani, Adige, 4 marzo 2012, p. 6, Economia).","Tipo: Suffissazione / Deaggettivale, Formanti: tracciabile, -ità"
traceur,sost,Adolescente o giovane metropolitano che pratica il parkour.,"Previsti anche allenamenti all'aria aperta, per le strade e nei parchi della città. L'obiettivo è diventare esperti traceur, come si definiscono i praticanti dell'art du déplacement. (Raffaella Oliva, Corriere della sera, 12 gennaio 2011, ViviMilano, p. 15).","Tipo: Prestito / Francese, Formanti: traceur (francese)"
transeuropeo,agg,Che attraversa l'Europa intera; relativo a una dimensione europea che supera le singole realtà nazionali dell'Unione.,"Gli Ub [UnionBond] dovevano essere garantiti dal bilancio della Comunità europea per finanziare investimenti in grandi infrastrutture transeuropee i cui ricavi sarebbero andati ai promotori dei progetti medesimi (enti del settore pubblico e ditte private) onerati dagli interessi e dal rimborso degli Ub. Questa proposta è stata spesso ripresa e recentemente anche dal Parlamento europeo. (Romano Prodi e Alberto Quadrio Curzio, Sole 24 Ore, 23 agosto 2011, p. 1, Prima pagina). ** La quarta [filiera] è quella delle rapida approvazione del Quadro finanziario pluriennale 2014-2020 e della progressiva realizzazione delle reti trans-europee di trasporto, di energia e di telecomunicazioni. (Alberto Quadrio Curzio, Sole 24 Ore, 20 settembre 2013, p. 1, Prima pagina). ** Servirebbero ora, in Europa, movimenti di opinione organizzati tesi a controbilanciare e a neutralizzare le spinte disgregatrici. Ma questi movimenti, al momento, non si possono formare. Non si possono formare non solo per gli ostacoli che sempre incontra l’azione collettiva organizzata (tanto più che, in questo caso, per rendere tale azione efficace servirebbero solidarietà e forme di coordinamento «transeuropee»). Ma anche perché coloro che temono la disgregazione dell’Europa non concordano sulle terapie. (Angelo Panebianco, Corriere della sera, 23 gennaio 2017, p. 1, Prima pagina).","Tipo: Prefissazione, Formanti: trans-, europeo"
transferale,agg,Relativo al transfert di un paziente nei confronti del proprio psicanalista.,"Ancora più refrattari alle semplificazioni sono gli analisti, e in particolare Lucio Russo, «didatta» della Società psicoanalitica italiana. Anche la sua posizione potrà risultare sorprendente. «Non escludo l'uso degli psicofarmaci -- dice -- ma non delego mai esclusivamente a delle molecole chimiche la cura di chi sta male. Lo stato depressivo è affare nostro, della psicoanalisi. Serve una relazione transferale dove il paziente venga realmente ""risostenuto"". Non basta ricostruire il passato infantile, bisogna riviverlo nella cura e dare un senso alla propria storia. Noi analisti non lavoriamo per riadattare l'Io, per rieducare il pensiero e gli affetti: pensiamo che la nostra mente possa riparare i danni subiti laddove qualcosa si è interrotto o non è mai cominciato». (Luciana Sica, Repubblica, 19 aprile 2011, p. 37, Salute).","Tipo: Suffissazione / Deaggettivale, Formanti: transfert, -(i)ale"
transfobia,sost,Avversione ossessiva nei confronti dei transessuali.,"Pier Luigi Bersani, ieri: «Tra i punti principali del programma con cui il Pd si presenterà di fronte agli elettori saranno contenuti impegni chiari: penso all'approvazione di una legge contro l'omofobia e la transfobia e alriconoscimento delle unioni tra persone dello stesso sesso». (Marco Gorra, Libero, 9 ottobre 2011, p. 11, Primo Piano). ** «Ancora una volta il Parlamento Ue -- afferma Aurelio Mancuso, presidente di Equality Italia -- invita i Paesi dell'Ue a legiferare in materia di norme contro l'omofobia e la transfobia, a garantire l'accesso a istituti giuridici» per le persone gay che in Italia sono invece «ancora considerate dei fantasmi sociali». (Sicilia, 25 maggio 2012, p. 11, I Fatti). ** Fino a quattro anni di galera. Se la legge anti-omofobia arriverà in porto secondo la formulazione che dovrebbe essere sottoposta da domani all’aula di Montecitorio, sarebbe questa la pena che rischia «chi, in qualsiasi modo, istiga a commettere o commette violenza o atti di provocazione alla violenza» per motivi, tra gli altri, «fondati sull’omofobia o transfobia». E per chi «istiga a commettere o commette atti di discriminazione» fondati «sull’omofobia o transfobia» la pena è fino a un anno e sei mesi. (Francesco Ognibene, Avvenire, 5 agosto 2013, p. 8, Primo piano).","Tipo: Confissazione / Suffissoide, Formanti: trans, -fobia"
transfobico,agg,Che manifesta un'avversione ossessiva nei confronti dei transessuali.,"«La posizione espressa dalla Curia di Torino che difende la tesi che l'omosessualità sia curabile non è l'approccio giusto con cui confrontarsi su questi temi perché è finalizzato ad alimentare la violenza omofobica e transfobica, l'odio, il disagio sociale e le discriminazioni». La presa di posizione della parlamentare Paola Concia del Pd rompe, con quella della consigliera comunale Lucia Centillo, il muro di silenzio dei democratici torinesi sulle critiche del Centro cattolico di Bioetica dell'arcidiocesi subalpina alla proposta di legge regionale contro la discriminazione presentata dall'ex presidente del Piemonte, Mercedes Bresso. (Maurizio Tropeano, Stampa, 15 ottobre 2011, p. 55, Cronaca di Torino). ** A promuovere l'iniziativa anche il consigliere del Pd, Paolo Masini: «Il servizio diventerà un punto di riferimento per giovanie famiglie. Psicologi ed operatori del settore tracceranno percorsi analisi e contrasto dei fenomeni discriminatori e di atti di bullismo omo e transfobico». (Laura Serloni, Repubblica, 2 dicembre 2011, Roma, p. XIV).","Tipo: Composizione / Nome+aggettivo, Formanti: trans, fobico"
transfobo,agg,Caratterizzato da un'avversione ossessiva nei confronti dei transessuali.,"«Invece di affrontare seriamente la questione della prostituzione con una politica di zonizzazione, si preferiscono atti di squadrismo poliziesco e di repressione violenta e transfoba incitati da una folla da caccia alle streghe». Lo sostiene l'ex deputato di Rifondazione Comunista Vladimir Luxuria a proposito di un pattuglione notturno, compiuto dalla polizia nella zona del Prenestino. (Repubblica, 19 maggio 2008, Roma, p. VI).","Tipo: Confissazione / Suffissoide, Formanti: trans, -fobo"
trapiantologico,agg,"Relativo a trapianti di organi, alle metodiche e alle tecniche che li regolano.","Il riscontro autoptico, invece, in questi casi di morte improvvisa, può essere una formidabile fonte di informazioni e conoscenze utili ed indispensabili per impostare una strategia di prevenzione: un atto medico insomma a beneficio di «chi resta». Occorre iniziare un percorso culturale simile a quello fatto, con successo, per l’espianto di organi a scopo trapiantologico. (Giuseppe Vergara, Adige, 6 gennaio 2011, p. 1, Prima pagina). ** Italiani mai così generosi nelle donazioni di organi e di conseguenza record di interventi e liste di attesa per i trapianti che iniziano a diminuire. Questi i risultati dell'attività del 2016 della rete trapiantologica, che ha visto anche l'arrivo di novità tecnologiche, come i cuori artificiali e la possibilità di usare organi da donatori in arresto cardiaco, destinate ad alleviare ulteriormente il peso delle liste d'attesa. (Mattino, 11 gennaio 2017, p. 6, Primo piano).","Tipo: Confissazione / Suffissoide, Formanti: trapianto, -(o)logico"
trapiantologo,sost,Chirurgo specializzato nel trapianto di organi.,"I cibi possono influenzare l'invecchiamento dei nostri geni. Accorciare i «marcatempo» dei cromosomi, i telomeri, fino al loro danneggiamento precoce e irreversibile. È l'ipotesi di lavoro che sta portando avanti il team del diabetologo e trapiantologo Camillo Ricordi a Miami. (Mario Pappagallo, Corriere della sera, 2 settembre 2011, p. 33).","Tipo: Confissazione / Suffissoide, Formanti: trapianto, -(o)logo"
trappolone,sost,"Grande trappola, insidia, alla quale è difficile sottrarsi.","[tit.] [Silvio] Berlusconi alza la guardia e teme un «trappolone» [testo] […] sulle ipotesi «non si fa la politica». E nemmeno sulle offerte forse interessate: «Chi assicurerebbe a Berlusconi che non si tratta di un trappolone? Si sa come vanno le crisi -- dice un pidiellino navigato --, vai al Quirinale da premier e non sai come ne esci...». (Paola Di Caro, Corriere della sera, 7 novembre 2010, p. 6, Primo Piano). ** [Mario] Monti è un interlocutore credibile per la business community, ha intercettato un interesse concreto degli Stati Uniti a mettere la [Angela] Merkel di fronte alla realtà della crescita e non solo a quella del rigore, ha varato una prima manovra di tasse pesante, recessiva ma ineludibile, ora però deve stare attento a non cascare nel trappolone egemonico dei tedeschi. (Mario Sechi, Tempo, 11 febbraio 2012, p. 1, Prima pagina). ** Le parole di Walter Veltroni sul palcoscenico delle pulsioni scissioniste del Pd hanno rotto, per una manciata di minuti, un sortilegio: possiamo uscire sia pur momentaneamente dalla prigione mentale in cui siamo avvitati, fuori di qui c’è la realtà, il mondo non è fatto solo di schermaglie sui tempi congressuali, di risse sulle modalità delle conferenze programmatiche, di duelli sulle regole da scagliare l’un contro l’altro, di trappole, trappoloni, trabocchetti, manovrette. (Pierluigi Battista, Corriere della sera, 20 febbraio 2017, p. 8, Primo piano).","Tipo: Alterazione, Formanti: trappola, -one"
tregiorni,loc nom,Evento organizzato che si svolge nell'arco di tre giorni.,"La tre giorni cominciata ieri abbraccia temi cari a questo giornale, come la televisione, le cricche, la scuola i precari, ma affronta anche argomenti vicini ai cittadini del Pigneto. (Silvia D'Onghia, Fatto Quotidiano, 11 luglio 2011, p. 8, Cronache).","Tipo: Composizione / Aggettivo+nome, Formanti: tre, giorno"
tremontiano,agg,"Di Giulio Tremonti, relativo a Giulio Tremonti, vicepresidente del Consiglio dei ministri, già ministro dell'Economia.","[tit.] Su Pontida il nodo Libia / [Umberto] Bossi teme critiche dal Colle / Il Senatur definirà oggi i toni. Il rapporto con Tremonti. Polemiche su [Roberto] Maroni. La scelta del leader di tenere il palco da solo sarebbe frutto di pressioni dei tremontiani per non far parlare Maroni (Corriere della sera, 18 giugno 2011, p. 11, Primo Piano). ** La manovra socialista del governo comincia a dispiegare i suoi splendidi effetti da oggi: su ticket e pensioni la tagliola tremontiana entra in funzione. (Mario Sechi, Tempo, 17 luglio 2011, p. 1, Prima pagina).","Tipo: Suffissazione / Denominale, Formanti: Tremonti (Giulio), -(i)ano"
tremontismo,sost,La visione dell'economia e della finanza pubblica secondo Giulio Tremonti.,"È il tramonto del tremontismo, l'addio definitivo di un modello che si è rivelato perdente, un ritorno alle origini del 1994. Nella piccola Bilderberg di Villa Gernetto, presenti cinque economisti stranieri, tra cui un premio Nobel, oltre al padrone di casa Silvio Berlusconi e al gran cerimoniere Antonio Martino, si è consumato un piccolo grande strappo. (Maurizio Giannattasio, Corriere della sera, 17 luglio 2012, p. 10, Politica).","Tipo: Suffissazione / Denominale, Formanti: Tremonti (Giulio), -ismo"
trendwatcher,loc nom,"Osservatore delle tendenze culturali, della moda e del costume.","Nell'ambito della manifestazione sarà consegnato il Premio intitolato a Gianni Fabbri a un famoso trendwatcher riminese trapiantato a Milano, fondatore di Studio Azzurro: Paolo Rosa. (Repubblica, 21 novembre 2008, Bologna, p. XIX).","Tipo: Prestito / Inglese, Formanti: trend (inglese), watcher (inglese)"
trendwatching,sost,"Osservazione delle tendenze culturali, della moda e del costume.","l'isola azzurra si candida anche a riprendersi il primato nel crearee registrare «tendenze»: il Capri Trendwatching Festival (15, 16, 17 ottobre) si affermerà come il primo osservatorio di trendwatching internazionale, l'anteprima di ciò che si afferma negli stili di vita in venti città del mondo, incubatrici del nuovo che avanza: il festival cercherà di scoprirlo attraverso lectures, incontri, workshop. (Stella Cervasio, Repubblica, 23 maggio 2009, Napoli, p. XI). ** [tit.] Tra design e tendenze trendwatching a Capri (Repubblica, 28 aprile 2011, Napoli, p. XII). ** Dalla storia di un grande archivio privato, la Biblioteca della Moda, una location di Milano (unica nel suo genere, dove si possono leggere libri ed oltre 45.000 mila riviste, sull'evoluzione della moda e del costume, dal 1860 ad oggi), esce la nuova identità e personalità della Lancia Ypsilon Elefantino 2014. Patrizia Martello, sociologa e specialista per trendwatching, Alba Cappellieri, presidente del corso di laurea in Design della Moda al Politecnico di Milano e Mauro Galligari, esperto di tendenze nel campo della moda e del design, coordinati da Antonella Bruno, capo del brand Lancia EMEA, hanno dato vita all'incontro con questo modello che -- anche in tempi di magra -- lo scorso anno ha venduto più di 70 mila unità e ha visto il proprio market share crescere del 18% in Italia e del 14% in Europa. (Bianca Carretto, Corriere della sera, 7 aprile 2014, p. 50).","Tipo: Prestito / Inglese, Formanti: trend (inglese), watching (inglese)"
treno-proiettile,loc nom,Treno superveloce.,"La locomotiva è capace di toccare la vertiginosa velocità di 394 chilometri orari. Ma anche questo record rischia presto di essere messo in soffitta. Il treno «proiettile», come lo chiama il «China Daily», che al momento è solo sperimentale, ha infatti toccato i 416,6 chilometri orari, correndo tra le città di Hangzhou e Hongqiao. (Luca Miele, Avvenire, 28 novembre 2010, Agorà Domenica, p. 6). ** sono affidati ai sistemi di controllo MerMec le metropolitane di Londra (la più antica), Seul (la più estesa), Parigi, Madrid, Singapore, Vienna, Roma, Milano... E le reti ferroviarie non solo italiane («Sulla diagnostica siamo i primi al mondo») ma francesi, tedesche, australiane, turche, norvegesi, finlandesi... Per non dire dei fiori all’occhiello, come la Shinkansen, l’alta velocità giapponese sulla quale sfrecciano i «treni proiettile». (Gian Antonio Stella, Corriere della sera, 28 febbraio 2017, p. 1, Prima pagina).","Tipo: Calco lessicale / Nome+nome, Formanti: treno, proiettile"
trentacinque ore,loc nom,Proposta di riduzione dell'orario di lavoro a trentacinque ore settimanali.,"il dibattito sull’euro comincia a farsi largo anche in Francia. Gerard Longuet, capogruppo al Senato dell’Ump, il partito di maggioranza del presidente Nicolas Sarkozy, se ne è uscito con una dichiarazione shock: «La Francia deve uscire dall’euro o dalle 35 ore. Perchè non possiamo avere le due cose insieme». (Laura Della Pasqua, Tempo, 5 dicembre 2010, p. 4, Primo Piano). ** Toccate tutto, ma non le 35 ore. La norma che riduce l’orario di lavoro settimanale in Francia, introdotta nel 2000 dal premier socialista Lionel Jospin e dalla ministra Martine Aubry in base al principio «lavorare meno, lavorare tutti», rispondeva a una ambiziosa visione del mondo nella quale il tempo libero e la cultura sono valori importanti almeno quanto la ricchezza materiale. Il guaio è che nel corso degli anni il «lavorare tutti» è scomparso, cancellato da una disoccupazione in crescita costante; di quello slogan è rimasto solo il «lavorare meno», che non sembra essere la risposta più adeguata alla crisi dell’economia francese. (Stefano Montefiori, Corriere della sera, 29 agosto 2015, p. 33, Idee & opinioni).","Tipo: Polirematica / Aggettivo+nome, Formanti: trentacinque, ora"
tre più due,loc nom,"Il corso degli studi universitari, che la riforma di Luigi Berlinguer ha articolato dal 2001 in tre anni dedicati al conseguimento della laurea breve e due alla laurea specialistica.","Più o meno lo stesso copione vale se anziché la laurea di primo livello si prende in considerazione quella magistrale (la cosiddetta «3+2», dal numero di anni di corso previsti). A passarsela meglio sono sempre gli ingegneri (guadagnano in media 1.700 euro dopo 5 anni), i laureati delle professioni sanitarie (1.600 euro) ed economia-statistica (1.500 a sempre a cinque anni dalla laurea). (Giacomo Susca, Giornale, 7 settembre 2015, p. 15, Controcorrente). ** penso anche a riforme meno clamorosamente urgenti ma assolutamente necessarie, quali per esempio quella dei programmi scolastici, fermi a una stagione ideologica ormai tramontata, ovvero alla riforma altrettanto urgente negli studi universitari del sistema di laurea del tre+due, rivelatosi una vera catastrofe. (Ernesto Galli Della Loggia, Corriere della sera, 7 dicembre 2015, p. 1, Prima pagina).","Tipo: Composizione / Aggettivo+avverbio+aggettivo, Formanti: tre, due"
triage,sost,"Nella sanità pubblica, sistema di smistamento dei pazienti al momento del ricovero nelle strutture ospedaliere, per rendere più celere l'intervento sui malati affetti da patologie gravi.","Il problema maggiore è dunque rappresentato dalle attese, e dalle barelle aggiunte nei corridoi in mancanza di posti letto. Se per l’accesso al triage, emerge dall’indagine, si aspetta infatti da pochi minuti a mezz’ora, un codice giallo può essere preso in carico fino a 5 ore dopo il suo arrivo al Pronto Soccorso, mentre un codice verde può attendere fino a 12 ore. E nell’attesa, spesso, i malati sono costretti a rimanere in piedi. (Adige, 17 febbraio 2012, p. 5, Attualità). ** sulla cripticità di alcune espressioni mediche, [Claudio] Marazzini ha ricordato quel francesismo assai poco trasparente che compare nell’ingresso dei pronto soccorso: la parola triage per indicare «il sistema di classificazione delle urgenze » (letteralmente significa «cernita», «smistamento»). (Raffaella De Santis, Repubblica, 10 febbraio 2016, p. 34, R2).","Tipo: Prestito / Francese, Formanti: triage (francese)"
triagista,sost,"Nelle strutture sanitarie di pronto soccorso e accettazione, chi attribuisce ai pazienti un codice di priorità d’intervento.","Secondo quanto hanno riferito gli addetti al pronto soccorso, il giovane sarebbe arrivato a piedi in ospedale, aveva febbre alta, tosse persistente e tracce ematiche nell'espettorato; un foglio scritto dal medico curante, che però non segnalava il sospetto di tubercolosi. Tanto che i «triagisti» (gli infermieri che ricevono il malato e gli chiedono notizie per valutare il caso) lo hanno messo in codice bianco (meno grave). (Giuseppe Filetto, Repubblica, 16 settembre 2011, Genova, p. IV).","Tipo: Suffissazione / Denominale, Formanti: triage (francese), -ista"
tribunale della famiglia,loc nom,Tribunale specializzato nelle controversie di carattere familiare.,"Capita poi che il giudice si limiti ad invitare i genitori a rivolgersi ad un mediatore familiare e il problema non si risolve. Il genitore più arrogante e prepotente ha allora un tempo infinito per agire indisturbato e sa che i suoi comportamenti difficilmente troveranno, alla fine, una sanzione adeguata. E' allora necessario creare un tribunale della famiglia, in grado di affrontare la lite fra i genitori separati in tempi rapidi, compatibili con la crescita di un bambino. I genitori non devono litigare, ma quando litigano è necessario che ci sia un giudice che risolva i contrasti, stabilisca regole chiare e, soprattutto, le faccia rispettare con severità. (Carlo Rimini, Stampa, 18 settembre 2010, p. 35, Società e Cultura). ** non è da oggi soltanto che si discute dell’opportunità di un riassetto della distribuzione sul territorio dei giudici e dei pubblici ministeri chiamati ad occuparsi di minorenni; e anche l’istituzione di «tribunali della famiglia» -- ai quali devolvere tutto quanto concerne i minorenni insieme alle tutele, alle separazioni, ai divorzi, già di competenza dei tribunali «ordinari» -- era da tempo tra le aspirazioni di larga parte degli stessi operatori del settore, (Mario Chiavario, Avvenire, 27 febbraio 2016, p. 3, Idee).","Tipo: Polirematica / Nome+preposizione+nome, Formanti: tribunale, famiglia"
tribunale del riesame,loc nom,Tribunale provinciale competente a riesaminare i casi di restrizione della libertà personale o di sequestro penale.,"La parziale riforma del ordinanza del gip è stata disposta dal Tribunale del Riesame di Torino a fronte delle istanze difensive degli avvocati (Giulio Gavino, Stampa, 1 marzo 2012, p. 64).","Tipo: Polirematica / Nome+preposizione+nome, Formanti: tribunale, riesame"
tribunale di genere,loc nom,Tribunale specializzato nei casi di violenza perpetrata nei confronti delle donne.,"«L'idea del libro -- spiega Chiara Valentini, giornalista de L' Espresso e coautrice del libro -- è nata dopo un servizio che ho fatto in Spagna tre anni fa, dove era stata appena approvata la prima e unica legge in Europa contro la violenza sulle donne. Grazie alla legge sono nati i primi tribunali di genere, dove gli imputati sono solo uomini. In Italia, invece, assistiamo a un fenomeno inverso. Non si è ancora riusciti a fare una legge e i casi di abusi aumentano di anno in anno». (Laura Nicastro, Repubblica, 23 novembre 2008, Genova, p. VI).","Tipo: Calco lessicale / Nome+preposizione+nome, Formanti: tribunale, genere"
tricottare,verb,Lavorare a maglia.,"È provato, tricottare, ricamare, è confortante nei momenti di crisi. E si capisce il grande successo di «Abilmente», mostra-atelier biennale che si chiude domani (40 mila visitatori attesi) alla Fiera di Vicenza con la presenza di 180 espositori dall'Italia e dall'estero distribuiti su tre padiglioni. Protagonista assoluta la creatività, tra cartamodelli, stoffe, filati, bijoux, ceramiche. (M[aria] T[eresa] V[eneziani], Corriere della sera, 5 marzo 2011, p. 40, Cronaca).","Tipo: Adattamento, Formanti: tricoter (francese)"
tricottato,agg,Lavorato a maglia.,"I tessuti sono grossi e questa è un’altra delle costanti nelle sfilate viste in questo primo scorcio di moda milanese. Lavorazione ricche, come la pelliccia tricottata mescolata alla lana. (Daniela Monti, Corriere della sera, 16 gennaio 2011, p. 27, Cronache).","Tipo: Adattamento, Formanti: tricoter (francese), -ato"
trikini,sost,"Completo da bagno a metà tra il bikini e il costume intero, la cui parte centrale serve solo di collegamento tra il reggiseno e lo slip.","[tit.] Trikini e pareo con tocco di classe [testo] [...] Il trikini, poi, è un problema di coscienza. Il costume che scopre strategicamente i punti dolenti dei fianchi, impone una costante dialettica tra lo specchio e l'ego narcisistico. (Roberta Scorranese, Corriere della sera, 4 giugno 2011, p. 10).","Tipo: Prestito / Inglese, Formanti: tri-, bikini"
tripartisan,agg,"Sostenuto da tre parti, da tre gruppi, da tre partiti.","[tit.] L’era dei pontieri «tripartisan» [testo] [...] A Palazzo, tra gli ambasciatori di Lega e Cinquestelle è stato individuato il pacchetto di mischia di quelli che un tempo si sarebbero detti «pontieri». Sono quelli che più d’uno, nelle stanze dei pentastellati e del Carroccio, ha ironicamente ribattezzato «i fornai», come se fossero gli unici «tripartisan» in grado di muoversi tra i diversi forni aperti di un’impasse che pare senza sbocco. (Tommaso Labate, Corriere della sera, 12 aprile 2018, p. 11, Primo piano).","Tipo: Prestito / Inglese, Formanti: tri-, partisan (inglese)"
tristellato,agg,Segnalato con tre stelle in una guida gastronomica.,"Ma la classifica dei 50 Best dice anche molto altro. Per esempio, che al di là di sporadiche, meritevoli eccezioni -- su tutte, la tri-stellata Anne Sophie Pic, premiata come chef-donna 2011 -- la Francia, pur con i suoi otto ristoranti tra i primi cinquanta, ha dismesso i panni della grandeur gastronomica, mentre il nuovo che avanza ha i modi lievi e il talento vibrante dell'americano Grant Achatz, Chicago, la forza trascinante del brasiliano Alex Atala, la poesia tradotta in piatti del giapponese Narisawa. (Licia Granello, Repubblica, 19 aprile 2011, p. 56). ** Pensare che un tempo Genova vantava il miglior cuoco italiano, colui che da Veronelli venne definito «re dei cuochi, cuoco dei re»: Nino Bergese. Con la Trattoria della Santa nel 1969 si guadagnò due stelle Michelin, e si consideri che in Italia all'epoca locali tristellati non ce n'erano. (Camillo Langone, Giornale, 16 maggio 2015, p. 23, Style Week). ** In vetta alla classifica non cambia nulla: otto erano i «tristellati» della ristorazione ed otto rimangono. L’Italia si conferma secondo Paese al mondo dopo la Francia con più locali insigniti di questo riconoscimento e il maggior numero di donne premiate, mentre crescono i giovani grandi chef, mai così numerosi in passato. (Alberto Caprotti, Avvenire, 17 novembre 2016, p. 22, Economia & lavoro).","Tipo: Confissazione / Prefissoide, Formanti: tri-, stellato"
tritovagliatura,sost,"Vagliatura dei rifiuti sminuzzati, tritati.","Giugliano, 40 discariche tra abusive e ufficiali, 15 concentrate in soli 5 km quadri, il più grande impianto Stir (trotovagliatura della monnezza, ndr) dei sette presenti in Campania. Terra di veleni. E di morte. (Enrico Fierro, Fatto Quotidiano, 7 luglio 2011, p. 9).","Tipo: Composizione / Aggettivo+nome, Formanti: trito, vagliatura"
trollare,verb,"Comportarsi da troll, provocando e disturbando altri utenti della rete telematica.","il 71,8% considera i social network come ambienti altamente inaffidabili, in cui le notizie che circolano possono essere sia vere sia fake news, e le persone sia reali che troll. Infatti, il 13% è stato trollato. Nelle rappresentazioni dei giovani, anche chi trolla è mosso da finalità ludiche: è un passatempo come un altro (dice il 63%), ma anche un modo per essere visibili (per il 73%). (Cristina Pasqualini, Avvenire, 1 agosto 2018, p. 3, Idee).","Tipo: Suffissazione / Denominale, Formanti: troll (norvegese), -are 1 [Suffisso verbale]"
tronista,sost,"Partecipante a uno spettacolo televisivo che si presta a essere messo al centro dell'attenzione, su un trono, divenendo oggetto di corteggiamento.","Destino da principe. Da erede al trono a tronista televisivo. Lanciato nei panni del ballerino provetto alla corte di Milly Carlucci, Emanuele Filiberto si è trasformato in un piatto prelibato da esibire nei palinsesti senza idee del prossimo autunno. (Marco Molendini, Messaggero, 22 agosto 2009, p. 56, Telecomando). ** Il presidente della locale Pro loco, Emanuele Micelli, si è lamentato dell’iniziativa: «Come possiamo dare un’immagine positiva di Avetrana se sulla morte di una ragazzina si organizza una serata con un tronista?» . La sua paura è che una tragedia si sia ormai trasformata in entertainment, che da mesi Avetrana sia il set di uno spettacolo in onda su tutti i teleschermi. (Aldo Grasso, Corriere della sera, 3 gennaio 2011, p. 26, Idee & opinioni). ** Che fine hanno fatto tutti? Dai primi anni duemila all'altroieri impazzavano, questi tronisti, ex Gf, ex qualcosa, sulle copertine dei giornali di gossip e nelle pazze estati sarde. Poi, quasi dall'oggi al domani, più niente -- un deserto su cui si sono infrante e sbriciolate quelle illusioni sbagliate. (Paolo Di Paolo, Unità, 24 ottobre 2013, p. 19).","Tipo: Suffissazione / Denominale, Formanti: trono, -ista"
tulipanomania,sost,"Culto del tulipano, fenomeno di moda specialmente nell'Olanda del Seicento.","non possiamo dimenticare che la «tulipomania» fu anche la prima bolla speculativa della storia: per il bulbo di un Semper Augustus si arrivò a pagare diecimila fiorini, trenta volte il reddito annuo che serviva a vivere all'epoca. Una mattina del 1637 il gioco esplose. (Massimo Sider, Corriere della sera, 15 dicembre 2011, p. 57, Idee & opinioni).","Tipo: Confissazione / Suffissoide, Formanti: tulipano, -mania"
turbocapitalismo,sost,Capitalismo che si impone in modo fortemente accelerato.,"Oggi Cortina è degradata a negozio dei negozi, passerella degli orrori, avamposto del generone romano e del peggiore brambillismo di Milano, il cafonal da rotocalco che si autocelebra nella compiaciuta volgarità del sito Dagospia, l'Italia che evade le tasse ed è orgogliosa di evaderle anche perché esiste una scuola di economisti e di pensatori vari che difende questa sua evasione come frontiera di libertà: l'individuo contro lo Stato, l'anarcoliberismo, il turbocapitalismo... E speriamo che adesso ci ragionino le persone per bene d'Italia su questa Cortina che è ormai più torbida della Valle dei Templi. (Francesco Merlo, Repubblica, 5 gennaio 2012, p. 1, Prima pagina). ** Con il Big Bang della Borsa di Londra negli anni 80 [Margaret Thatcher] diede il via a quella deregulation e globalizzazione dei mercati finanziari che ha fatto nascere il turbo-capitalismo, e che oggi viene accusata di essere all'origine della Grande Crisi cominciata nel 2008. (Antonio Polito, Corriere della sera, 9 aprile 2013, p. 6, Primo Piano). ** Peccato che a pensarci molte ricette vere del turbocapitalismo globale, vadano proprio in questa direzione a diritti zero o quasi. E allora meglio provare a riderci su anche attraverso un gustosissimo cinegiornale «dell'Era Renzi» in cui [Paolo] Hendel declina il presente del nostro Paese e l'esaltazione del leader secondo gli stilemi d'epoca fascista. «Il capitalismo -- spiega l'infido [Carcarlo] Pravettoni -- è la sublime arte di truffare allegramente il prossimo e vivere felici. Per questo non potete non amarlo. A meno che non siate proprio voi il prossimo. In quel caso, sono davvero dolori». (F[abio] D[e] S[anti], Adige, 17 febbraio 2015, p. 9, 24 ore Eventi). ** la Nato, dopo il 1989, non svolge più alcun ruolo di millantato «baluardo internazionale anticomunista», bensì è uno strumento politico-militare teso all'accerchiamento della Russia, e alla promozione, su scala planetaria, del turbo-capitalismo generatore continuo di crisi (geopolitiche ed economiche) globali. (Paolo Borgognone, Verità, 14 ottobre 2016, p. 14).","Tipo: Confissazione / Prefissoide, Formanti: turbo-, capitalismo"
turismo di guerra,loc nom,Afflusso di visitatori in luoghi interessati da manovre militari o missioni belliche; con particolare riferimento allo spettacolo offerto dagli aerei militari in partenza dalla base Nato di Aviano durante la guerra dei Balcani.,"Il compagno Puspa Kamal Dahal, nome di battaglia Prachanda, già capo dell'Esercito del Popolo, del partito ultracomunista maoista e primo ministro dopo la sconfitta delle forze realiste e l'abolizione della monarchia, ha presentato il suo progetto assieme all'editore (americano) di una mappa e di una Guida del trekking guerrigliero. […] Il trekking, ha detto, «ha la potenzialità di diventare un prodotto del turismo di guerra simile a quello in Vietnam, Russia e Cina». (Raimondo Bultrini, Repubblica, 5 ottobre 2012, p. 44, Politica estera).","Tipo: Composizione / Nome+preposizione+nome, Formanti: turismo, guerra"
turismo ecologico,loc nom,Attività turistica svolta nel rispetto dell'equilibrio ambientale e con l'intento di educare alla salute fisica e alla salvaguardia dell'ambiente.,"358 mila aziende hanno […] investito in tecnologie ecosostenibili negli ultimi tre anni e oltre 55 mila assunzioni non stagionali (il primato in Sardegna, con il 16%) hanno riguardato nel 2012 i green jobs, figure con competenze in materia ambientale e di sostenibilità. Non solo eco-industria in senso stretto, come l'agricoltura biologica o il turismo ecologico, ma anche servizi legati a profili nuovi, che talvolta rischiano di restare vacanti. Nel 2012 ben il 23% delle assunzioni green sono state, secondo le imprese, «di difficile reperimento». (Sara Bicchierini, Corriere della sera, 18 gennaio 2013, p. 39).","Tipo: Composizione / Nome+aggettivo, Formanti: turismo, ecologico"
turismo procreativo,loc nom,Il recarsi all'estero per ricorrere a procedure di fecondazione artificiale non consentite dalla legislazione italiana.,"Una nuova forma di turismo procreativo: questa è l’asta di una clinica in Gran Bretagna, che ha messo in palio un ovocita proveniente dagli Usa. Una lotteria post-umana, in cui la vincitrice potrà scegliere su un apposito catalogo la 'donatrice' dell’ovocita, in base alle sue caratteristiche fisiche, al livello di istruzione raggiunto, alla professione e ad alcuni stili di vita, e poi attraverserà l’oceano per affrontare la fecondazione in vitro in una clinica collegata a quella inglese. (Assuntina Morresi, Avvenire, 18 marzo 2010, p. 19, è Vita). ** Pubblicato simbolicamente il 14 luglio sul quotidiano progressista «Libération», il testo esprime preoccupazione dopo la sentenza della Corte europea dei diritti umani che chiede alla Francia di accordare un riconoscimento giuridico ai bambini nati a seguito del «turismo procreativo» di coppie francesi in Paesi come l’India. La Francia non può «soccombere a ciò che rappresenta un trionfo dell’industria delle nascite su ordinazione», sottolinea il documento. (Daniele Zappalà, Avvenire, 17 luglio 2014, p. 16, E' Vita).","Tipo: Calco lessicale / Internazionalismo / Nome+aggettivo, Formanti: turismo, procreativo"
turismo religioso,loc nom,L’organizzazione di pellegrinaggi religiosi.,"Le novità, a Piazzale Clodio, vengono vagliate con attenzione: per la prima volta qualcuno indica il luogo preciso dove la Orlandi avrebbe pernottato. Naturalmente all'insaputa dei responsabili della struttura di turismo religioso, tuttora attiva in via San Francesco di Sales: la foto di Emanuela, infatti, non era ancora apparsa sui giornali. (Fabrizio Peronaci, Corriere della sera, 30 aprile 2013, p. 5, Primo Piano). ** la Giunta ha stanziato 1,6 milioni di euro per finanziare progetti di sviluppo del turismo religioso. Lo fa sapere Palazzo Lombardia che sottolinea come la misura costituisca il primo ambito d’intervento di un piano complessivo da 20 milioni, (Avvenire, 7 maggio 2016, Milano & Lombardia, p. III).","Tipo: Composizione / Nome+aggettivo, Formanti: turismo, religioso"
turismo riproduttivo,loc nom,Il recarsi all'estero per ricorrere a procedure di fecondazione artificiale non consentite dalla legislazione italiana.,"Una delle migliaia di coppie che per avere un figlio è dovuta andare all’estero. Turismo riproduttivo, è il burocratico neologismo. Viaggi della speranza per i protagonisti. (Federica Fantozzi, Unità, 7 ottobre 2010, p. 9).","Tipo: Composizione / Nome+aggettivo, Formanti: turismo, riproduttivo"
turismo sanitario,loc nom,Viaggio intrapreso da chi necessita di interventi medici non disponibili nel proprio luogo di residenza.,"Pare ci fosse anche un problema di turismo sanitario: clandestini che venivano in Spagna apposta per godere delle cure mediche garantite anche a chi era senza documenti. (Foglio, 25 luglio 2012, p. 3).","Tipo: Composizione / Nome+aggettivo, Formanti: turismo, sanitario"
turismo sostenibile,loc nom,Strategia che tende a armonizzare i flussi turistici con il rispetto dell'ecosistema.,"Promuovere il turismo sostenibile non solo in modo astratto, ma attraverso «buone pratiche». Con queste parole don Massimo Pavanello, responsabile del servizio per la pasto­rale del turismo dell’arcidiocesi di Milano, ha aperto la tavola rotonda, che si è tenuta ieri alla Borsa internazionale del turismo (Bit). (Ilaria Solaini, Avvenire, 16 febbraio 2013, p. 12, Oggi Italia).","Tipo: Calco lessicale / Nome+aggettivo, Formanti: turismo, sostenibile"
turismo spaziale,loc nom,Viaggio di diporto con voli interplanetari.,"L'incidente proietta un'ombra sui progetti di «turismo spaziale» coltivati da [Jeff] Bezos con la sua Blue Origin, ma anche sui piani di altri miliardari con la vocazione dell'astronauta come Sir Richard Branson le cui navicelle spaziali della Virgin Galactic dovrebbero iniziare i voli commerciali tra breve da un'altra base spaziale, lo «Spaceport America» appena completato nel deserto del New Mexico. (Massimo Gaggi, Corriere della sera, 4 settembre 2011, p. 27, Cronache). ** [tit.] Tragico test, precipita nel deserto la navetta del turismo spaziale [testo] […] La Virgin Galactic è una delle sei società private che stanno lavorando per perfezionare il turismo spaziale, inventato dall'ente russo, che fa pagare fino a 20 milioni di dollari per un passaggio sulle sue navette fino alla stazione spaziale. (An. Gu., Messaggero, 1 novembre 2014, p. 12, Mondo).","Tipo: Composizione / Nome+aggettivo, Formanti: turismo, spaziale"
turista spaziale,loc nom,Chi viaggia per diporto con voli spaziali che compiono una traiettoria inferiore a quella necessaria per entrare in orbita.,"Il canadese Guy Laliberté, patron del famoso Cirque du Soleil e settimo turista spaziale, è rientrato con la Soyuz assieme ad un astronauta russo ed uno americano. Si è regalato il viaggio per il cinquantesimo compleanno: è costato 35 milioni di dollari. (Adige, 12 ottobre 2009, p. 4, Attualità). ** Normalmente la navetta viene portata ad un'altezza di oltre 13 mila metri da un aereo, il «White Knight 2» (Cavaliere Bianco), che la tiene agganciata alla propria pancia. Quando il duetto arriva all'altezza desiderata, la spaceship viene sganciata, e deve accendere il propri motori. Da questo momento in poi, i turisti spaziali dovrebbero volare a cinque volte la velocità del suono, e dovrebbero sperimentare dai tre ai sei minuti in condizione di assenza di peso, mentre osserveranno il panorama stellare e l'orizzonte curvo della terra. (An. Gu., Messaggero, 1 novembre 2014, p. 12, Mondo).","Tipo: Composizione / Nome+aggettivo, Formanti: turista, spaziale"
tuta bianca,loc nom,Chi contesta la globalizzazione partecipando a manifestazioni di piazza con una tuta bianca.,"Scontri tra polizia e manifestanti ieri di fronte al Bella Center, la sede del vertice Onu sul clima. [...] In prima fila, a ridosso degli agenti, i «white bloc», con tute bianche e fiori infilati tra i capelli. La polizia è intervenuta con durezza, usando i manganelli su alcuni manifestanti. (Adige, 17 dicembre 2009, p. 5, Attualità).","Tipo: Polirematica / Nome+aggettivo, Formanti: tuta, bianco"
tuta nera,loc nom,Chi contesta la globalizzazione partecipando a manifestazioni di piazza con abiti neri e il volto coperto.,"L’ordine pubblico ha fatto acqua. Troppo tenero con le «tute nere». Il dispositivo messo in campo si è dimostrato esiguo rispetto alla capacità «strategica» degli incappucciati di muoversi. Duemila uomini si sono dimostrati così insufficienti. Nessun atto di accusa nei confronti di polizia e carabinieri. Loro veri «indignati» per il taglio delle risorse, degli stipendi e costretti a rischiare la vita per difendere i cittadini. Loro che non possono scioperare. Costretti a prendere botte per garantire la libertà di manifestare a tutti. (Maurizio Piccirilli, Tempo, 16 ottobre 2011, p. 4, Primo Piano). ** Tute bianche e azzurre contro tute nere, solventi contro spray, famiglie con bambini di ogni età, giovani pacifici e anziani contro black bloc. Milano reagisce alle devastazioni del primo maggio armata di strofinacci e pennelli per ripulire e rimettere in ordine la città imbrattata dagli incappucciati e dimostrare che nella metropoli in festa per l’Expo non c’è spazio per le contestazioni violente. (M. R. T., Messaggero Veneto, 4 maggio 2015, p. 6).","Tipo: Polirematica / Nome+aggettivo, Formanti: tuta, nero"
tutor della spesa,loc nom,"Chi consiglia come fare acquisti, risparmiando e scegliendo in modo oculato.","Al mercatino saranno presenti «tutor della spesa» a offrire consigli su come evitare gli sprechi con acquisti oculati e come riutilizzare gli avanzi dei giorni di festa ma anche idee per lucidare l'argenteria usando i prodotti della campagna e per decorare la casa in modo naturale. (Valeria Balboni, Corriere della sera, 3 dicembre 2017, Cronaca di Milano, p. 11).","Tipo: Composizione / Nome+preposizione+nome, Formanti: tutor (inglese), spesa"
tv di strada,loc nom,Televisione di strada: emittente televisiva privata che trasmette in ambito locale.,"Dopo aver enunciato le caratteristiche delle tv di strada (tra le quali quella di non avere scopo di lucro), il disegno di legge intende regolamentare le disposizioni tecniche di trasmissione, installazione e manutenzione, nonché le modalità di autorizzazione e realizzazione, delegando ai Comitati regionali per le comunicazioni (Corecom), l'autorizzazione ad assegnare le frequenze analogiche o digitali sui coni d'ombra per la realizzazione delle televisioni di strada (M[atteo] Cass[ol], Trentino, 14 febbraio 2008, p. 38, Cronaca di Riva e Arco).","Tipo: Composizione / Nome+preposizione+nome, Formanti: tv, strada"
tween,sost,Preadolescente: chi non è più bambino e non ancora adolescente.,"c'è qualcosa di violento che spinge, che forza la mano e vorrebbe convincerci che, in fondo, non c'è niente di male in certi scatti, «oggi si diventa grandi prima». Quello dell'infanzia e dei tweens -- non più bambini, non ancora adolescenti -- è del resto un mercato tutto da arare e che promette bene: perché rinunciarci? (Daniela Monti, Corriere della sera, 21 agosto 2011, p. 26, Cronache).","Tipo: Prestito / Inglese, Formanti: tween (inglese)"
twittare,verb,Inviare brevi messaggi di testo servendosi della rete sociale Twitter.,"[Donald J.] Trump ha espresso apprezzamento per la linea del Governo italiano sulla questione dei migranti. Non può stupire, giacché in più di un’occasione il presidente aveva invitato l’Europa ad alzare muri e infittire barriere, a «non lasciarsi invadere» se non voleva «perdere la propria identità». Scontato quindi il plauso, tanto più che 'the Donald' ha spesso tweettato esternazioni al limite del razzismo. (Vittorio E. Parsi, Avvenire, 1 agosto 2018, p. 1, Prima pagina).","Tipo: Suffissazione / Denominale, Formanti: Twitter (inglese), -are 1 [Suffisso verbale]"
udiccino,sost,"Seguace o sostenitore del partito politico dell'Udc, Unione dei democratici cristiani e di centro; dell’Udc.","Petizione contro pugno di ferro. […] Vincerà la biro o la torcia di [Mario] Borghezio? Impossibile saperlo. è probabile anzi che il centrodestra persegua ambedue le strade. Con il rischio che una sera, nella penombra, una truce ronda leghista pesti senza pietà un gruppo di giovani udicini intenti a raccogliere le firme delle vecchiette. (P. G., Repubblica, 30 gennaio 2007, Torino, p. VI). ** Asse fra Fini e Casini. E sfida insidiosissima al governo: perchè sulla linea dell’astensione convergono anche gli autonomisti siciliani dell’Mpa e i tre esponenti dei Liberal-democratici alla Camera. Che sono poca cosa ma aggiungendosi ai finiani e agli uddiccini si arriva a un pattuglione di ottantuno deputati. (Mario Ajello, Messaggero, 3 agosto 2010, p. 3, Primo Piano). ** Un cambio netto di priorità. E’ quello che chiede Nadia Pigozzi, consigliere comunale di Prata nel gruppo misto. L’esponente udicina, già assessore al Sociale nelle due giunte Belfanti, esprime una quasi sufficienza di incoraggiamento all’amministrazione comunale. (G. B., Messaggero Veneto, 9 gennaio 2013, p. 36, Pordenone).","Tipo: Suffissazione / Denominale, Formanti: Udc, -ino 2 [Appartenente a, relativo a]"
udienza lampo,loc nom,Udienza di durata molto breve.,"È arrivata dopo un'udienza lampo e poco meno di cinque minuti di camera di Consiglio l'assoluzione di Silvio Berlusconi, accusato di falso in bilancio per la vicenda della compravendita della Sme. (Unione Sarda, 31 gennaio 2008, p. 8, Cronaca Italiana). ** Dieci minuti. Tanti ne sono bastati all'ex ministro Aldo Brancher per rinunciare al legittimo impedimento, lasciare il dicastero del Decentramento della Sussidiarietà e dare un nuovo corso allo stralcio del processo Antonveneta che lo vede imputato per ricettazione e appropriazione indebita. Nell'udienza lampo di ieri l'esponente Pdl ha ceduto alle pressioni del suo stesso partito e ha rimesso le immunità garantite agli esponenti del governo Berlusconi, consegnandosi in questo modo ai magistrati. (Giuseppe Vespo, Unità, 6 luglio 2010, p. 8, Politica). ** Finisce così, davanti alla porta d’ingresso del commissariato di polizia di Albacete, l’angosciante odissea spagnola di Enzo Costanza, l’impiegato torinese affetto da problemi psichici. Dopo una notte in stato di fermo, ieri è stato il giudice del tribunale provinciale a decretarne il rilascio al termine di un’udienza lampo. (Alessandro Oppes, Repubblica, 19 aprile 2015, p. 16, Cronaca).","Tipo: Composizione / Nome+nome, Formanti: udienza, lampo"
ulivismo,sost,"Linea politica e senso di appartenenza alla coalizione dell'Ulivo, costituita ufficialmente all’inizio del 1995 dai partiti del centrosinistra, che hanno scelto come simbolo comune un ramoscello d'olivo.","Lui si chiama Fabrizio Barca, attualmente è ministro per la Coesione territoriale, ha un passato da direttore generale al ministero dell’Economia, ha una certa conoscenza del mondo post-comunista (suo padre Luciano, partigiano, è stato anche direttore dell’«Unità») e chi lo conosce bene sostiene -- esagerando? -- che potrebbe essere lui uno dei volti da cui ripartire per provare a riportare un po’ di ulivismo nel nuovo centrosinistra. (Claudio Cerasa, Foglio, 24 aprile 2012, p. I).","Tipo: Suffissazione / Denominale, Formanti: Ulivo (Movimento politico), -ismo"
ultimo miglio,loc nom,"Nelle telecomunicazioni, tratto terminale della linea che collega il domicilio dell'utente alla centralina più vicina, lasciato a disposizione degli operatori telefonici in regime di libera concorrenza.","L’iniziativa costituisce il punto di congiunzione fra la dorsale, ossia i 750 chilometri di cavi che rappresentano l’ossatura dalla quale distribuire la connettività su tutto il territorio trentino (la cui posa sarà conclusa nel corso del 2011), e la realizzazione delle reti di accesso, che andranno a coprire l’ultimo miglio entro il 2018. (Adige, 1 dicembre 2011, p. 37, Basso Sarca e Ledro).","Tipo: Calco lessicale / Internazionalismo / Aggettivo+nome, Formanti: ultimo, miglio"
ultrafondamentalista,sost,Chi o che si caratterizza per il proprio fondamentalismo intransigente.,"anche la provincia di Herat, finora relativamente tranquilla, negli ultimi tempi ha visto moltiplicarsi le attività dei miliziani ultrafondamentalisti, che qui però agiscono da «cani sciolti», senza alcun coordinamento. (Sonia Oranges, Riformista, 24 settembre 2007, p. 3).","Tipo: Prefissazione, Formanti: ultra-, fondamentalista"
ultra-giustizialista,agg,Giustizialista intransigente.,"L'ennesimo attacco di «MicroMega» segna però una svolta epocale per l'Idv, perché sancisce la fine di un rapporto con tutto un mondo ultra-giustizialista e anti-berlusconiano che ha rappresentato il principale bacino elettorale e punto di riferimento culturale del partito. (Gianluca Roselli, Libero, 27 dicembre 2010, p. 2, Primo Piano).","Tipo: Prefissazione, Formanti: ultra-, giustizialista"
ultraindebitato,agg,Gravato da debiti molto pesanti.,"Se vince [Mitt] Romney, gli Usa molleranno gli ormeggi di un’Europa che considerano ormai persa ai valori dell’Occidente: economia di mercato e libero rapporto tra Stato e cittadini. Un’Europa ultra-indebitata e che riempie di tasse famiglie e imprese. (Marlowe, Tempo, 4 novembre 2012, p. 3, Primo Piano).","Tipo: Prefissazione, Formanti: ultra-, indebitato"
ultraintegralista,sost,Chi o che è fautore di un integralismo intransigente.,"L'italoamericano [Richard John Santorum], cattolico ultra-integralista, martedì ha portato a casa tre Stati: il Tennessee, l'Oklahoma e il North Dakota. Ha dato del filo da torcere nell'Ohio dove alla fine la vittoria di [Mitt] Romney si riduce a soli diecimila voti su oltre un milione. (Federico Rampini, Repubblica, 8 marzo 2012, p. 1, Prima pagina).","Tipo: Prefissazione, Formanti: ultra-, integralista"
ultraliberista,sost,"Chi o che sostiene decisamente il liberismo, anche nelle sue forme più estreme.","Per tanti anni, con piglio gobettiano, [Alfonso Berardinelli] aveva fustigato le tare del nostro paese, mentre ora sceglieva di lavorare con un direttore «arcitaliano», a capo di un quotidiano ultraliberista, che senza i finanziamenti pubblici non sopravviverebbe un sol giorno. (Raffaele Liucci, Fatto Quotidiano, 25 marzo 2011, Saturno, p. III). ** Ecco, diranno i cinici e gli ultraliberisti. Fin quando il Belgio ha continuato a correre per il suo record mondiale di democrazia senza governo, ormai arrivata a 482 giorni, ha continuato pure a crescere l'economia: +2% del Pil nel 2010, +2,5% nel 2011, che è uno dei dati migliori di tutta l'Eurozona. (Maurizio Stefanini, Libero, 9 ottobre 2011, p. 16, Esteri). ** Da tempo avvertiamo che è improprio attribuire al quotidiano diretto da Ezio Mauro l’opinione del fondatore, pur autorevole e ascoltatissima, il quale per esempio ha preso le distanze dalla linea ultraliberista espressa da Alessandro De Nicola proprio sulla prima pagina di «Repubblica». (Giovanni Cocconi, Europa, 1 febbraio 2012, p. 2, Primo Piano). ** l'amicizia tra l'ex presidente della Confindustria e il dandy ultraliberista della politica è cosa nota. [Oscar] Giannino è stato un consigliere molto ascoltato quando la [Emma] Marcegaglia reggeva ancora le redini di viale dell'Astronomia e il rapporto non si è mai interrotto. (Alessandro Trocino, Corriere della sera, 11 febbraio 2013, p. 3, Primo Piano). ** A inaugurare la stagione delle ricandidature infinite fu, 21  anni fa, l’argentino Carlos Menem, esponente dell’ala destra e ultraliberista del peronismo, seguito l’anno dopo in Perù, dal nazionalista conservatore, Alberto Fujimori. (Lucia Capuzzi, Avvenire, 11 febbraio 2014, p. 3, Idee).","Tipo: Prefissazione, Formanti: ultra-, liberista"
ultramoderato,agg,Più che moderato.,"La sacrosanta polemica nei confronti del Partito Democratico (non possono stare insieme l'operaio della ThyssenKrupp e il presidente della Federmeccanica) si intreccia con un messaggio positivo: un'affermazione elettorale della sinistra contribuirebbe a invertire o almeno fermare la deriva a destra del Partito Democratico. Insomma il voto veramente utile è quello all'Arcobaleno. Un'affermazione dell'Arcobaleno -- quasi un «sic vos, non vobis» -- frenerebbe la deriva di un partito ultramoderato (il Pd) nel quale ancora tanti sono i compagni. (Valentino Parlato, Manifesto, 3 marzo 2008, p. 3, Politica e Società).","Tipo: Prefissazione, Formanti: ultra-, moderato"
ultrapacifista,sost,Chi o che è pacifista ad oltranza.,"Il professor Giovanni Sartori plaude alla prudenza del presidente Ds, mentre gli ultrapacifisti non hanno gradito, tanto che da Rifondazione al Pdci il presidente dei Ds è ormai per tutti «quel guerrafondaio di [Massimo] D'Alema». (Monica Guerzoni, Corriere della sera, 5 maggio 2005, p. 5, In primo piano). ** Il ritiro dall’Iraq a costo di compromettere i rapporti bilaterali con gli Usa non basta. La sinistra ultrapacifista conferma l’intenzione di mettersi di traverso al disegno di legge sul rifinanziamento della missione a Kabul al grido di «contro la guerra senza se e senza ma». (Marco Zappa, Secolo d'Italia, 7 luglio 2006, p. 5, Politica).","Tipo: Prefissazione, Formanti: ultra-, pacifista"
ultrapolitico,agg,Decisamente convinto della necessità della politica.,"L'argomento ultrapolitico, come prevedibile, non fa impazzire la base, ma ci sono attivisti che commentano: «Non voglio che nessuna minoranza possa mai governare da sola. Nemmeno noi. Non è democratico che qualunque forza politica prenda il 40% abbia poi in parlamento il 15% di seggi in più, è una distorsione della volontà popolare inaccettabile!». (Stefania Piras, Messaggero, 28 maggio 2017, p. 2, Primo Piano).","Tipo: Prefissazione, Formanti: ultra-, politico"
ultrarigorista,agg,Rigorista in modo intransigente.,"In mattinata si erano diffuse dichiarazioni di Christine Lagarde, direttore esecutivo del Fondo monetario internazionale, che non avranno fatto piacere ai fautori di una politica monetaria ultrarigorista (come la Bundesbank): «La crescita può essere stimolata con la politica monetaria, come nel caso delle aste di rifinanziamento a lungo termine già usate dalla Bce -- ha detto Lagarde a un quotidiano svedese --. E’ anche evidente che c’è spazio per un altro taglio dei tassi». (Marco Valerio Lo Prete, Foglio, 6 giugno 2012, p. 1, Prima pagina).","Tipo: Prefissazione, Formanti: ultra-, rigorista"
ultratecnologico,agg,"Che è frutto delle tecnologie più avanzate, che utilizza mezzi altamente tecnologici.","Il fatto che la fabbrica […] si sia risvegliata sfornando un modello dal nome vecchio e glorioso, ma completamente rivisitato in chiave modernissima, ultratecnologica, sortisce l'effetto di una iniezione di fiducia su tutti noi. La speranza è che la Giulia 2015, discendente da nobile schiatta, segni una svolta nell'industria patria in disarmo. (Vittorio Feltri, Giornale, 25 giugno 2015, p. 1, Prima pagina).","Tipo: Prefissazione, Formanti: ultra-, tecnologico"
ultratradizionalista,sost,Chi o che è profondamente legato ai valori più tradizionali.,"Le «visite» [diecimila fedeli hanno preso d’assalto i palazzi apostolici per rendere omaggio ai loro cardinali] sono occasione di saluti, ma anche di commenti. Come sulla volontà di riconciliarsi con i seguaci di mon. Lefebvre, gli ultimi «scismatici», i «cattolici ultratradizonalisti» oppositori del Concilio Vaticano II. (Roberto Monteforte, Unità, 25 marzo 2006, p. 10, In Italia).","Tipo: Prefissazione, Formanti: ultra-, tradizionalista"
Ume,sost,"Acronimo di Unione monetaria europea, costituita dagli Stati che hanno deciso di adottare l'Euro come moneta ufficiale e di perseguire una politica monetaria comune.","Lorenzo Bini Smaghi, che ha seguito fin dall'inizio le vicende dell'Ume, prima come funzionario del Tesoro e ora come membro del Comitato Esecutivo della Bce, nota con preoccupazione, nel libro «Il paradosso dell'euro», il calo dei consensi verso la moneta unica registrato da tutti i sondaggi di opinione. «L'obiettivo -- scrive -- è di spiegare questo paradosso: come mai, nonostante i dati sembrino mostrare che l'euro è stato un successo, i cittadini europei non sono soddisfatti». (Giorgio La Malfa, Stampa, 18 ottobre 2008, Tuttolibri, p. 9).","Tipo: Acronimo, Formanti: unione, monetario, europeo"
Umts,sost,"Sigla di Universal mobile telecommunications system: sistema di telefonia mobile di terza generazione, successivo al Tac, al Gsm e al Gprs; che funziona con il sistema Umts.","A distanza di undici anni dalla gara Umts, sono in vendita il doppio delle frequenze rispetto ad allora, pari a 300 megahertz, per le quali il ministro Paolo Romani ha auspicato un introito pari a 3,1 miliardi. (Antonella Baccaro, Corriere della sera, 31 agosto 2011, p. 35, Cronache).","Tipo: Prestito / Inglese, Formanti: universal (inglese), mobile ENG (inglese), telecommunication (inglese), system (inglese)"
unbundling,sost,"Nelle telecomunicazioni, cessione d'uso dell'ultimo miglio della linea telefonica da parte del gestore della rete nazionale alle compagnie di servizi telefonici concorrenti.","Da una parte l’Autorità per le comunicazioni, decisa a tirare dritto. Dall’altra Telecom Italia, che lamenta la mancanza di regole certe e aveva addirittura minacciato di bloccare lo scorporo della rete. Ora nella partita sull’unbundling , l’affitto pagato dagli operatori telefonici a Telecom per accedere all’ultimo miglio della linea, sembra destinata ad entrare anche la Commissione europea. (Filippo Santelli, Corriere della sera, 11 agosto 2013, p. 22, Economia).","Tipo: Prestito / Inglese, Formanti: un- (inglese), bundling (inglese)"
undercover,agg,"Che agisce sotto copertura, in incognito; infiltrato.","Le forze dell'ordine italiane non hanno l'abitudine di usare infiltrati durante manifestazioni di questo genere, mentre accade molto spesso in Spagna e in altri posti d'Europa, dove gli undercover hanno una vera e propria doppia vita. (Cristiana Mangani, Messaggero, 16 aprile 2017, p. 14, Cronache).","Tipo: Prestito / Inglese, Formanti: under (inglese), cover (inglese)"
unione affettiva,loc nom,"Legame di affetto reciproco tra due persone, anche dello stesso sesso, per il quale si è più volte proposto di regolamentare i rapporti giuridici e patrimoniali come per i coniugi.","«Riconoscere un ""diritto alla vita familiare"" delle coppie gay contrasta con le norme di diritto di famiglia previste dall'ordinamento giuridico italiano». È quanto sostiene il professore Alberto Gambino, ordinario di diritto civile e direttore del Dipartimento di Scienze Umane dell'Università Europea di Roma. […] «Proprio per questo -- conclude il civilista -- la famiglia coniugale è meritevole di norme di protezione di rango superiore rispetto ad altre forme di unioni affettive». (G[iancarlo] Co[loggi], Sicilia, 16 marzo 2012, p. 8, I Fatti). ** la legge che autorizzerà le coppie dello stesso sesso a unirsi col vincolo giuri­dico del matrimonio è già stata approvata a larghissima maggioranza dall’Assemblea nazionale, il parlamento francese oggi do­minato dal Partito socialista. Eppure centi­naia di migliaia di persone hanno voluto ri­badire il loro no al mariage pour tous, il ma­trimonio per tutti, ambigua formulazione con cui si vuole equiparare qualsiasi tipo d’unione affettiva all’istituto della famiglia. (Luigi Geninazzi, Avvenire, 26 marzo 2013, p. 1, Prima pagina).","Tipo: Polirematica / Nome+aggettivo, Formanti: unione, affettivo"
unione civile,loc nom,"Legame civilmente riconosciuto tra due persone, anche dello stesso sesso, all'interno del quale si propone di regolamentare i rapporti giuridici e patrimoniali come per i coniugi.","Tutto il contrario succede qui in Europa, dove la scelta non è stata polarizzata tra il nulla e il matrimonio ma ci si è inventati nel mezzo tutta una gamma di istituti tipo Pacs, Unioni civili, Unioni registrate e quant’altro. (Ivan Scalfarotto, Unità, 26 giugno 2011, p. 25, Mondo). ** E' di nemmeno un mese fa -- per restare nella cronaca -- l'uscita di Massimo D'Alema sullo stesso tema: «Come previsto dalla Costituzione», aveva detto l'ex premier «il matrimonio è l'unione tra un uomo e una donna». Vero che un conto è parlare di matrimonio ed un altro di unioni civili, (Marco Gorra, Libero, 9 ottobre 2011, p. 11, Primo Piano). ** La prima proposta di legge sulle unioni civili nel nostro Paese è stata presentata nel 1986 e da allora una trentina di simili tentativi sono finiti sotto qualche strato di polvere. Dopo mille giorni di discussione, mercoledì prossimo la Camera si pronuncerà sulla proposta di legge contro l'omofobia e la transfobia già stoppata nella sua prima versione nel 2009 da Udc, Pdl e Lega (il nostro è l'unico Paese tra quelli fondatori dell'Ue, assieme alla Grecia, a non avere alcuna legislazione specifica in tal senso). (Anna Rita Rapetta, Sicilia, 18 maggio 2012, p. 22, Noi Oggi). ** [tit.] Milano, sì alle unioni civili «Non sono nozze gay» [testo] […] Nasce il «modello Milano». Il via sarà a settembre. Solo allora «due persone legate da vincoli affettivi coabitanti e aventi dimora abituale nello stesso Comune», come recita il testo dopo le modifiche, potranno iscriversi. E ottenere così un «attestato di unione civile». (Pierpaolo Lio, Corriere della sera, 28 luglio 2012, p. 22, Cronache). ** anche la deputata Gabriella Giammanco, che nota: «L’Italia è un Paese civile, moderno e finalmente maturo per riconoscere pieni diritti alle unioni civili, anche a quelle di persone dello stesso sesso». (Avvenire, 29 maggio 2013, p. 6, Primo piano). ** [tit.] Renziani e grillini si «sposano» sulle unioni civili / Primo sì in commissione [testo] È arrivato il primo via libera alle unioni civili per gli omosessuali. Ed è arrivato grazie ad un'altra unione, politica questa volta, quella tra il Pd e il Movimento5Stelle. Il testo - approvato in commissione Giustizia del Senato, prevede l'istituzione di un Registro nel quale l'unione viene protocollata con tutti i dati anagrafici e patrimoniali. Con la registrazione le coppia vedrà riconosciuti i diritti di reciproca assistenza, subentro nel contratto d'affitto, reversibilità della pensione. E per tutti i diritti ed i doveri reciproci si applicano gli articoli del codice civile. (Francesca Angeli, Giornale, 27 marzo 2015, p. 1, Prima pagina). ** Unioni civili alla stretta finale: se le promesse verranno mantenute e il testo votato al Senato da domani sarà blindato alla Camera, anche in Italia tra pochi giorni le coppie omosessuali avranno un riconoscimento dallo Stato. Di fatto un matrimonio con qualche cosa in meno -- l’obbligo di fedeltà e la possibilità di adottare -- e una via breve in caso di crisi che permette di arrivare al divorzio senza passare per la separazione. (Franca Deponti, Sole 24 Ore, 8 maggio 2016, p. 1, Prima pagina). ** La legge sulle unioni civili è finalmente operativa in modo pieno. Questo annuncio -- «ora sono legge» ha dichiarato la sottosegretaria Maria Elena Boschi al termine del Consiglio dei ministri che ha dato il via definitivo a tre decreti attuativi -- può sorprendere chi credeva che il faticoso processo che aveva portato alla sua approvazione fosse stato concluso già diversi mesi fa, la primavera scorsa, quando la legge era stata approvata in modo definitivo. (Chiara Saraceno, Repubblica, 15 gennaio 2017, p. 1, Prima pagina).","Tipo: Calco lessicale / Nome+aggettivo, Formanti: unione, civile"
unionista 1,sost,Seguace o sostenitore della coalizione politica dell'Unione; dell’Unione.,"Sergio Cofferati sfida gli scettici interni al Pd. Li invita a venire allo scoperto e a confrontarsi sul programma. Rivendicando i successi della sua giunta e facendo capire agli «unionisti» che la rottura con la sinistra radicale ha migliorato l’efficacia dell’azione amministrativa. (Andrea Bonzi, Unità, 5 luglio 2008, Bologna, p. I). ** Tps avvertiva questo limite, umano e professionale. Lo colmava con l'etica della responsabilità, «dalla quale dipendono le sorti di un Paese». Ma restava un limite. Forse proprio per valicare questo limite, quando [Romano] Prodi tornò al governo nel 2006 e gli propose di fare il ministro dell'Economia, lui accettò senza pensarci due volte. Anche se capiva e vedeva i limiti del caravanserraglio unionista: «Mi metto in gioco, ma possiamo e dobbiamo farcela», diceva allora. In fondo, pur essendo un progressista, anche lui si definiva solo «un tecnico prestato pro-tempore alla politica». (Massimo Giannini, Repubblica, 19 dicembre 2010, p. 1, Prima pagina).","Tipo: Suffissazione / Denominale, Formanti: Unione [coalizione politica], -ista"
unità di cure primarie,loc nom,"Unità di assistenza sanitaria istituita sperimentalmente con lo scopo di potenziare il servizio ai cittadini, coinvolgendo i medici di famiglia.","Due strutture sanitarie in una: da una parte il centro medico polivalente, gestito da una cooperativa; dall'altra ambulatori per medici di famiglia organizzati in unità di cure primarie, secondo le indicazioni regionali. (Massimiliano Peggio, Stampa, 25 marzo 2010, Torino, p. 79).","Tipo: Polirematica / Nome+preposizione+nome+aggettivo, Formanti: unità 1 [s. f.], cura, primario 2 [agg.]"
unit-linked,loc agg,"In economia, relativo a polizza assicurativa con rendimento ancorato a un'attività finanziaria, generalmente a quote di fondi comuni d'investimento.","Nel 2011 i fondi pensione negoziali hanno registrato un +0,1% (a fronte del 3,5% di rivalutazione del Tfr) mentre i fondi pensione aperti hanno segnato un -2,4% e i pip [piani individuali pensionistici] nuovi unit linked un -5,7%. (Sicilia, 24 maggio 2012, p. 13, Economia & finanza). ** se il Tesoro seguisse il tracciato della proposta di legge firmata dai deputati di Sel, il combinato disposto di aumento delle aliquote (dal 21 fino al 45% oltre i 5 milioni), l'abbassamento della franchigia (massimi 400mila euro per i figli) ed estensione dell'asse ereditario penalizzerebbe anche i rami Vita. Tant'è vero che gli accertamenti dell'Agenzia delle Entrate si sono concentrati soprattutto sulle polizze di diritto estero, ossia le unit linked (collegate a fondi di investimento). (Gian Maria De Francesco, Giornale, 23 febbraio 2016, p. 6, Interni).","Tipo: Prestito / Inglese, Formanti: unit (inglese), linked (inglese)"
università telematica,loc nom,Università che mette a disposizione dei propri studenti corsi di formazione attraverso la rete telematica.,"In un esposto anonimo erano stati denunciati quattro bandi di concorso per ricercatore all'università telematica, attribuiti a determinati candidati prima che fossero svolte le prove. (Ivan Cimmarusti, Unità, 1 marzo 2012, p. 28). ** Nonostante la condanna definitiva per frode fiscale Silvio Berlusconi si dedica a una sua vecchia passione, l’università telematica. (Francesco Margiocco, Secolo XIX, 8 luglio 2014, p. 6, Radar). ** Hanno ormai dieci anni di vita (e in qualche caso anche di più) e hanno retto alla profonda crisi che ha colpito gli atenei tradizionali che negli ultimi anni hanno sofferto una vera e propria emorragia di studenti. Sono le università telematiche -- nel nostro Paese ben 11, un primato tutto italiano visto che all’estero se ne contano pochissime -- scelte oggi da quasi 60mila iscritti (con 5mila matricole all’anno) che studiano e seguono le lezioni on line (ma gli esami si fanno «dal vivo»). (M. Bar. e Eu[genio] B[runo], Sole 24 Ore, 11 maggio 2016, p. 16, E-learning).","Tipo: Composizione / Nome+aggettivo, Formanti: università, telematico"
università virtuale,loc nom,Università che mette a disposizione dei propri studenti corsi di formazione attraverso la rete telematica.,"Le università virtuali già esistono. La Jones University o la P2pU vivono, per esempio, esclusivamente nel web. Le lezioni ormai possono raggiungere tutti, anche chi vive sperduto, chi non ha i soldi per pagare la retta. E il vantaggio è enorme. Eppure neanche il più utopico dei modernisti sogna che l'università diventi solo questo. (Bruno Ventavoli, Stampa, 1 luglio 2010, p. 47, Società e Cultura).","Tipo: Composizione / Nome+aggettivo, Formanti: università, virtuale"
uomo-bomba,loc nom,Attentatore imbottito di esplosivo che perde volontariamente la vita nell'azione terroristica che compie.,"Quando la guerra era un metodo di risoluzione delle controversie internazionali, l’abbiamo ripudiata. Ma che facciamo se diventa una necessità di autodifesa, se abbiamo bisogno come oggi di qualcuno che contempli l’uso, proporzionato e legittimo quanto si vuole, della forza militare contro chi arma gli uomini-bomba? (Antonio Polito, Corriere della sera, 17 novembre 2015, p. 1, Prima pagina).","Tipo: Composizione / Nome+nome, Formanti: uomo, bomba"
uomo-cerniera,loc nom,"Chi assume il ruolo di mediatore tra due o più parti o situazioni, divise o contrapposte, intrattenendo con entrambe relazioni diplomatiche o amichevoli.","Nelle carte i sostituti procuratori di Napoli Vincenzo Piscitelli e Henri J. Woodcock dànno nome e cognome all’uomo «cerniera» tra economia e politica. Si chiama Stefano Bonet. Lui, scrivono i pm, «ha rapporti di lavoro con importanti aziende, nevralgiche del Paese tra cui Fincantieri, Finmeccanica, Siram, Grandi Navi Veloci e qualificate relazioni politiche, tra cui il tesoriere della Lega Francesco Belsito, esponenti del Pdl, quali Aldo Brancher, Filippo Ascierto, Lubiana Restaini, vicina alla Lega Nord». (Fabio Di Chio, Tempo, 8 aprile 2012, p. 4, Primo Piano). ** adesso c’è anche un timing, che qualcuno fissa al 31 dicembre e altri al 7 gennaio. Sia come sia, entro due mesi Denis Verdini dovrebbe lasciare l’incarico di uomo-cerniera tra Berlusconi e Renzi. E abbandonare, insomma, il ruolo chiave nella diplomazia tra l’uomo di cui è stato «braccio operativo» e il premier di cui seguì da vicino (per motivi geografici) l’ascesa. (Tommaso Labate, Corriere della sera, 26 ottobre 2014, p. 10, Politica).","Tipo: Calco lessicale / Nome+nome, Formanti: uomo, cerniera"
uomo-comunicazione,loc nom,"Portavoce di un'istituzione, di un movimento, di un partito politico; chi si interessa dei problemi, degli assetti e delle tecnologie delle comunicazioni sociali.","È il primo messaggio di una campagna in cui il segretario del Pd si muoverà contro «Beppe» e «Silvio» come se fossero un sol uomo. Non a caso, gli uomini-comunicazione del Nazareno inizieranno presto a lavorare a un dossier che metta insieme tutti i messaggi in cui il leader dei Cinque stelle ha ripreso idee già espresse dal centrodestra targato Berlusconi-Bossi. (Tommaso Labate, Corriere della sera, 17 luglio 2012, p. 13, Politica).","Tipo: Composizione / Nome+nome, Formanti: uomo, comunicazione"
uomo macchina,loc nom,"Operatore addetto all'uso di strumentazioni meccaniche, con particolare riferimento a operatori di ripresa e a tecnici delle luci e del suono; per estensione, chi è in grado di far funzionare un apparato complesso.","«Scouting? La parola usata da Bersani in riferimento ai futuri eletti del Movimento 5 Stelle è un modo per dire che molti loro argomenti sono cose che noi vorremmo fare». Dice così Nico Stumpo, uomo macchina del Pd e personaggio chiave della campagna di Pier Luigi Bersani durante le primarie per la guida del centrosinistra. (Daria Gorodisky, Corriere della sera, 21 febbraio 2013, p. 8, Primo Piano). ** per l’importantissimo e «pesante» ruolo di sottosegretario alla presidenza del Consiglio, [Matteo] Renzi non pensa né a Luca Lotti, né a Maria Elena Boschi. Ma piuttosto a Ettore Rosato, vicecapogruppo vicario alla Camera, abile mediatore e capace uomo macchina in grado di risolvere le grane più difficili. Ma non certo renziano della prima ora. (Alberto Gentili, Messaggero, 4 aprile 2015, p. 4, Primo Piano). ** L’uomo macchina di tre lustri di berlusconismo, rimasto nel campo renziano dopo la fine del Patto del Nazareno, si trova per la prima volta alle prese con tre fronti contemporaneamente. La minoranza Pd, ovviamente, che lo userà per attaccare la «finta discontinuità» tra [Matteo] Renzi e [Paolo] Gentiloni. I suoi ex amici di Forza Italia, che hanno numeri più pesanti dei suoi da spendere sul tavolo della legge elettorale. E anche vicini di casa della grande area centrista, a cominciare da Angelino Alfano, che faranno di tutto pur di non vedersi scavalcati dal senatore toscano [Denis Verdini] tanto sul fronte dei posti di governo, quanto su quello della legge elettorale. (Tommaso Labate, Corriere della sera, 12 dicembre 2016, p. 6, La crisi di governo).","Tipo: Composizione / Nome+nome, Formanti: uomo, macchina"
uomo-ombra,loc nom,"Chi rimane nell'ombra, non ha un incarico o un riconoscimento ufficiale, ma esercita un'influenza determinante sulle scelte di altri; per estensione, chi è destinato a rimanere secondo, spesso sconosciuto; anche, chi vive in clandestinità.","[tit.] Uomini ombra dietro la svolta della guerra [testo] […] Gli «uomini ombra» sono stati usati in missioni controverse Gli Usa li inviarono in Salvador, i francesi in Africa in Indocina, nel settembre del 1950. […] Ufficiali sono diventati gli angeli custodi -- militari e politici -- degli insorti. A livello tattico e strategico. (Guido Olimpio, Corriere della sera, 24 agosto 2011, p. 1, Prima pagina). ** L’uomo «ombra» non si occupa soltanto di Internet. Scrive i punti del programma e decide la linea da seguire. Nell’unica intervista rilasciata negli ultimi mesi (al quotidiano britannico «The Guardian») [Gianroberto] Casaleggio si definisce un promotore «di una nuova forma di democrazia diretta». Ma alle richieste di chiarimento sui criteri adottati per scegliere i candidati e alle critiche per la mancanza di democrazia interna al movimento risponde così: «Lo statuto fissa delle regole. Chi vuole cambiarle può andare altrove ». (L[uca] Maz[za], Avvenire, 26 febbraio 2013, p. 7, Primo piano).","Tipo: Composizione / Nome+nome, Formanti: uomo, ombra"
uomo-simbolo,loc nom,Uomo che è diventato un simbolo della causa alla quale si è dedicato.,"la storia della Libia e della caduta del suo uomo-simbolo mi offrono lo spunto per affrontare, ancora una volta, uno dei temi che dovrebbe far parte dell’arsenale di idee dell’Occidente: la democrazia e la sua diffusione nel mondo. (Mario Sechi, Tempo, 23 agosto 2011, p. 1, Prima pagina). ** Il suo [di Pier Ferdinando Casini] obiettivo è di liquidare il bipolarismo e i suoi uomini-simbolo; continuare a puntare su Monti, scomporre gli schieramenti e riplasmarli in un'ottica differente. (Massimo Franco, Corriere della sera, 24 aprile 2012, p. 15, Primo Piano).","Tipo: Composizione / Nome+nome, Formanti: uomo, simbolo"
uomo-squadra,loc nom,"Chi è in grado di determinare l'andamento di un'intera squadra sportiva, di una coalizione politica, di un gruppo.","[tit.] Nuovo Catania / il Pitu [Pablo César] Barrientos è l'uomo squadra (Sicilia, 6 agosto 2013, p. 11, Sport). ** Proprio così, ha vinto Matteo Renzi: riformatore e rottamatore, uomo-squadra e solista, liberaldemocratico e solidarista, istituzionale e irriverente, cattolico vero e irrequieto. (Marco Tarquinio, Avvenire, 27 maggio 2014, p. 1, Prima pagina).","Tipo: Composizione / Nome+nome, Formanti: uomo, squadra"
uovo di Pasqua,loc nom,"(Scherz.) Sorpresa, segreto o trucco nascosto da programmatori buontemponi nei programmi informatici; è attivabile mediante combinazioni di tasti alfanumerici o codici specifici.","[tit.] Le «uova di Pasqua» del burlone Google [testo] Li chiamano «Easter egg», uova di Pasqua, e sono delle piccole sorprese che gli informatici nascondono dentro siti, programmi o videogiochi. Sono la loro firma, un modo per far rivalere la propria paternità o un semplice svago per giocare con gli utenti. (Alessio Lana, Corriere della sera, 31 gennaio 2014, p. 35, Tempi liberi).","Tipo: Metaforizzazione, Formanti: uovo, Pasqua"
upgrading,sost,"Passaggio a una categoria superiore, nella struttura e nel funzionamento di un organismo o nella fruizione di un servizio.","Secondo il terzo rapporto dell’Osservatorio nazionale Distretti italiani ben il 52 per cento degli imprenditori distrettuali «avverte una più forte apertura verso i mercati internazionali e un ulteriore 37 per cento è impegnato in un continuo upgrading qualitativo delle produzioni». (Raffaella Cascioli, Europa, 22 maggio 2012, p. 1, Prima pagina).","Tipo: Prestito / Inglese, Formanti: up (inglese), grading (inglese)"
uranio impoverito,loc nom,Uranio con concentrazione dell'isotopo 235 più bassa di quella contenuta nell'uranio naturale.,"[Salvo] Cannizzo non ha dubbi che il tumore sia conseguenza di quel che ha vissuto in Kosovo: «Eravamo costantemente a contatto con l'uranio impoverito e nel nostro campo c'era un camion radar bombardato con questo genere di armi». (Concetto Mannisi, Sicilia, 3 luglio 2012, p. 29, Catania). ** Risulterebbe infine dimezzato di dieci milioni il fondo per le vittime dell'uranio impoverito. (Marco Iasevoli, Avvenire, 4 luglio 2012, p. 7). ** Gianluca [Danise] ha chiesto di essere seppellito in divisa, avvolto nella bandiera italiana. Secondo l’Osservatorio [nazionale per la tutela del personale delle Forze Armate] è la 321esima vittima dell’uranio impoverito, mentre -- per dirla con [Domenico] Leggiero -- in questi stessi giorni altri cinque soldati malati come lui «si stanno preparando a lasciarci». (Giusi Fasano, Corriere della sera, 24 dicembre 2015, p. 18, Cronache).","Tipo: Calco lessicale / Nome+participio, Formanti: uranio, impoverito"
utero artificiale,loc nom,"Apparecchiatura scientifica sperimentale in grado di consentire lo sviluppo di un embrione umano, surrogando le funzioni fisiologiche della madre.","Come valutare, ad esempio, una procedura per sintetizzare gameti artificiali, cioè per generare in laboratorio spermatozoi e ovociti a partire da altre cellule? E un futuro «utero artificiale» potrà essere brevettato come un modello particolare di incubatrice? La seconda domanda si pone da decenni, in particolare per gli ovociti, ma può essere estesa ad altro: è lecito commerciare parti del corpo umano, anche se è il proprio? (Assuntina Morresi, Avvenire, 19 dicembre 2014, p. 1, Prima pagina).","Tipo: Composizione / Nome+aggettivo, Formanti: utero, artificiale"
utility pubblica,loc nom,"Azienda di servizio pubblico che eroga, in regime di monopolio o quasi-monopolio, beni e servizi essenziali per la collettività, ed è pertanto soggetta a una particolare regolamentazione da parte dei poteri pubblici, sia nella gestione sia nella fissazione delle tariffe.","«Lasciano correre gli evasori fiscali; lasciano correre i cartelli che si occupano di energia, trasporti, autostrade, servizi di utility pubbliche e poi scatenano l’invidia sociale tra padri e figli, tra pensionati ed esodati, tra dipendenti e lavoratori autonomi» [Raffaele Bonanni intervistato da Alessandra Costante]. (Secolo XIX, 18 agosto 2014, p. 3, Primo piano). ** [tit.] Milano vince la gara delle «partecipate» / Roma ostaggio dell'Atac / Le utilities pubbliche valgono 16 miliardi, il 17% del debito degli enti locali. Occupate nei cda più di 5mila poltrone (Giornale, 16 luglio 2015, p. 19, Economia).","Tipo: Adattamento, Formanti: utility (inglese), pubblico 1 [agg.]"
vallettaggio,sost,(Iron.) La condizione di valletta nei programmi televisivi.,"Manuela Villa, oltre a essere la figlia di Claudio, che fa nella vita? E Miriana Trevisan oltre al vallettaggio come si è imposta nello star-system? Quindi chiamiamola «L’isola», ’sta trasmissione, e si fa più bella figura. (Gian Paolo Polesini, Messaggero Veneto, 29 novembre 2007, p. 23, Cultura-Spettacolo).","Tipo: Suffissazione / Denominale, Formanti: valletta, -aggio"
vallettismo,sost,(Iron.) La condizione e i modi che caratterizzano una valletta di programmi televisivi.,"Sarà, ma è ricaduto nel cliché: la bionda e la bruna. «No, guardi, il vallettismo è finito. Oggi non basta essere belle, in tv ci sono sempre meno ragazze carine e sculettanti che non sanno fare niente. Devono dimostrare di saper fare qualcosa» [Pippo Baudo intervistato da Silvia Fumarola]. (Repubblica, 21 febbraio 2008, p. 52, Spettacoli).","Tipo: Suffissazione / Denominale, Formanti: valletta, -ismo"
Vallettopoli,sost,(Iron.) Scandalo suscitato dalla scoperta di raccomandazioni a favore delle aspiranti vallette televisive.,"Ricattato da Milko Pennisi, che esigeva la seconda parte della tangente pattuita, e nello stesso giorno perseguitato, e in qualche modo minacciato, da un celebre e chiacchierato paparazzo del regno del gossip, Fabrizio Pensa detto Bicio, ex collaboratore di Fabrizio Corona e gola profonda dell’inchiesta «Vallettopoli» di Potenza e di «Vallettopoli bis», indagine appena avviata dalla procura di Milano. (Biagio Marsiglia, Corriere della sera, 13 febbraio 2010, p. 9, Primo Piano). ** Mentre lui, Lapo? L'erede che non sfonda, il ragazzo dai vestiti sgargianti e l'italiano discutibile, il rampollo che disegna magliette e felpe Fiat prima e occhiali superteconologici ora. È sempre lui che nel 2005 finisce ricoverato in overdose da cocaina, soccorso dai trans con cui stava passando la notte, tra cui Donato Brocco, in arte Patrizia. È solo l'inizio di uno scandalo che esploderà poco dopo con Vallettopoli, Fabrizio Corona, l'intervista al trans Patrizia e i presunti ricatti per non darla in pasto ai giornali. (A. d'A., Messaggero Veneto, 19 ottobre 2013, p. 8, Attualità).","Tipo: Confissazione / Suffissoide, Formanti: valletta, -poli 2 [Scandalo]"
valore-soglia,loc nom,"Valore che indica una soglia, un limite da non superare.","Dopo dieci anni di emergenza il livello di veleno nell'organismo, anche in quello dei bambini di Viterbo, è doppio rispetto ai normali valori-soglia.  (Francesco Di Frischia, Corriere della sera, 13 aprile 2013, p. 23, Cronache). ** Il testo presentato, tuttavia, ha modalità coercitive in quanto obbliga commercianti e professionisti ad accettare i pagamenti effettuati con le carte di credito (oltre a bancomat e carte di debito) per importi inferiori a 30 euro, valore soglia che fino a oggi consente agli esercenti di rifiutare la transazione. In caso contrario sono previste, per la prima volta, sanzioni amministrative e pecuniarie per coloro che non si adeguassero. (Gian Maria De Francesco, Giornale, 2 dicembre 2015, p. 10, Interni).","Tipo: Composizione / Nome+nome, Formanti: valore, soglia"
varco elettronico,loc nom,Apparato o telecamera che serve a controllare l'accesso; con particolare riferimento al controllo delle automobili che entrano nelle zone cittadine a traffico limitato.,"allo scoccare dell'ora fatale, hanno provato a risolvere il problema, chi anticipando l'arrivo al lavoro prima delle 7.30, chi facendo ricorso a tram, autobus e metropolitane che non usavano da anni, chi rispolverando moto e motorini, chi facendosi accompagnare al confine di Area C, a quei «famigerati» varchi elettronici che tutto vedono e tutto registrano, per poi proseguire a piedi o con i mezzi pubblici. (Ugo Savoia, Corriere della sera, 17 gennaio 2012, p. 42, Idee & opinioni). ** La futura introduzione del varco elettronico, chiamato a rilevare i transiti in ingresso, consentirà alla Polizia locale di potenziare anche, indirettamente, il controllo video su strade e vie del Parasio (e della Marina). (Giorgio Bracco, Secolo XIX, 25 agosto 2014, p. 16, Imperia).","Tipo: Composizione / Nome+aggettivo, Formanti: varco, elettronico"
varieganza,sost,"La proprietà di essere costituito da elementi tra loro differenti, variati, di essere connotato da caratteri, toni, colori o sfumature diversi; l'assortimento di vari elementi.","Festival melting pot, festival crogiuolo. «Adesso mi faccia dire una delle mie parole». Una di quelle sue definizioni come «il vecchio conio». «L'avevo già detto quattro anni fa, nell'altra mia edizione. Io sono per la ""varieganza""». Cioè il puzzle, l'accumulo, i segmenti che si integrano [Paolo Bonolis intervistato da Edmondo Berselli]. (Repubblica, 23 febbraio 2009, p. 1, Prima pagina).","Tipo: Suffissazione / Deverbale, Formanti: variegare, -anza"
Vas,sost,"Acronimo dell'ingl. Value-added service, Servizio a valore aggiunto.","In Italia il giro d'affari legato alle «app» evolute è superiore ai 50 milioni di euro l'anno, a cui si sommano circa mezzo miliardo derivanti dai cosiddetti «Vas», servizi a valore aggiunto, cioè contenuti più basici che spaziano dalle informazioni via sms alle suonerie. (Daniele Sparisci, Corriere della sera, 26 settembre 2011, p. 57, Corriere Motori).","Tipo: Prestito / Inglese, Formanti: value (inglese), added (inglese), service (inglese)"
veg,agg,Vegetariano.,"Il sito dell'Associazione vegetariana animalista è indispensabile per chi va alla ricerca di notizie dell'universo vegan ed è ancora indeciso sulla scelta del vegetarianismo o vorrebbe convincere altri ad intraprendere il cammino veg. (Anna Rita Rapetta, Sicilia, 28 marzo 2014, p. 19, Noi Oggi). ** I preparati veg si trovano ovunque. La Coldiretti ha valutato, nel 2016, in 357 milioni di euro il fatturato nella sola grande distribuzione, dei prodotti vegani e vegetariani, con un più 18 per cento nell’ultimo anno. Quasi un italiano su dieci, per una percentuale del 7,6%, ha seguito una dieta vegetariana o vegana, con un aumento dovuto soprattutto ai vegani che sono triplicati nell’ultimo anno, e adesso sono un milione e 800 mila. (Mariolina Iossa, Corriere della sera, 4 febbraio 2017, p. 1, Prima pagina).","Tipo: Prestito / Inglese, Formanti: veg (inglese)"
vegano,sost,"Chi o che pratica il vegetalismo nel rispetto degli animali, escludendo carne, latte, uova, formaggi e loro derivati dal proprio regime alimentare.","«Nel nostro ambulatorio a Mantova -- spiega [Leonardo] Pinelli -- seguiamo molti bambini vegetariani. Da medico ritengo questa dieta vegetariana la più confacente all'uomo: il deficit di vitamina B12 nei vegani si integra con poche gocce quotidiane per i bambini e 1 capsula settimanale per gli adulti. Il ferro non si assume solo dalla carne rossa: c'è più ferro in cereali integrali, legumi, frutta secca che nella carne, il ferro dei vegetali si assorbe bene accompagnato da alimenti ricchi di vitamina C; la prevalenza di anemici nei vegetariani è sovrapponibile a quella degli onnivori». (E[lvira] Nas[elli], Repubblica, 4 ottobre 2011, p. 30, Salute). ** Meglio ancora, dicono, sarebbe abolire del tutto le proteine di origine animale, solo frutta verdura cereali, tutti vegani (la versione hard del vegetarianesimo) per causa di forza maggiore, se non per animalismo o per gusto personale. (Nicoletta Tiliacos, Foglio, 30 agosto 2012, p. 2). ** Adesso sono tutti impressionati dall'onorevole («cittadino») Paolo Bernini, neodeputato del Movimento 5 Stelle […] Un altro che esibisce con orgoglio la sua identità «vegana», e che dunque considera i vegetariani dei tiepidi troppo blandi nella lotta contro il nemico, illustra i dettagli di un Grande Complotto Carnivoro. (Pierluigi Battista, Corriere della sera, 8 marzo 2013, p. 1, Prima pagina). ** «Quando ho un vegano a cena mi vorrei ammazzare. Sono dei grandissimi rompiscatole». Così Alba Parietti ha catapultato il popolo vegano sulle pagine di gossip, etichettandolo come una specie di setta di fanatici. Ma con buona pace della signora Parietti gli italiani che non mangiano alimenti di origine animale, cioè né carne né pesce e neppure derivati come latte, formaggio e uova, sono in continuo aumento. (Cristina Bassi, Giornale, 22 giugno 2015, p. 18, Controcorrente). ** Prodotti vegani nel nuovo paniere dell’Istat. Una sorpresa, che in realtà non lo è più di tanto, vista l’impennata di consumatori vegani, quelli cioè che non soltanto non mangiano carne e pesce, come i vegetariani, ma neppure prodotti derivati dagli animali, quindi uova, latte, formaggi. (Mariolina Iossa, Corriere della sera, 4 febbraio 2017, p. 1, Prima pagina).","Tipo: Adattamento, Formanti: vegan (inglese)"
velaterapia,sost,"Terapia che si propone di inserire il paziente in un piccolo gruppo di velisti, con un obiettivo operativo, per ricondurlo all'equilibrio psico-fisico.","Il club della Centomiglia è uno dei partner di Univela insieme alla XIV Zona, alla Fraglia Vela Desenzano e al progetto di velaterapia Itaca dell'AIL di Brescia. (Maurizio Bertera, Corriere della sera, 22 giugno 2014, Cronaca di Brescia, p. 9).","Tipo: Composizione / Nome+nome, Formanti: vela, terapia"
velina,sost,"(Scherz. Iron.) Valletta dello spettacolo televisivo di intrattenimento e informazione satirica «Striscia la notizia», con riferimento ironico alle veline giornalistiche; per estensione, ragazza di spettacolo che anima un programma televisivo.","E anche Lele Mora nega ogni coinvolgimento nella vicenda. Il manager di veline e tronisti si dice rassegnato a questa nuova ondata di fango che rischia di distruggere, un’altra volta dopo lo scandalo di Vallettopoli, il suo impero costruito in 30 anni. (Messaggero, 16 gennaio 2011, p. 7, Primo Piano).","Tipo: Specializzazione, Formanti: velina"
velinaro,agg,"(Iron.) Che richiama lo stile di vita, il mondo dello spettacolo e delle veline; da rotocalco, da cronaca rosa.","Finalmente, nell'Italia velinara (ma anche nell'Europa di Angela Merkel), una donna di 65 anni che porta gli occhiali -- un accessorio recente, arrivato insieme alla visita per il rinnovo della patente -- e si ricandida a un'importante carica istituzionale non ha paura di assomigliare a una professoressa. (Vera Schiavazzi, Repubblica, 6 novembre 2009, Torino, p. III).","Tipo: Suffissazione / Denominale, Formanti: velina, -aro"
velineria,sost,(Iron.) Frivolezza e spettacolarità da veline della televisione e dello spettacolo.,"E' dunque questa la strada per incastrare [Silvio] Berlusconi? Dargli, sostanzialmente, del pedofilo? Scuote la testa un vecchio saggio come l'ex leader del Ppi Pierluigi Castagnetti: «No, non sono questi gli argomenti giusti. La velineria è una professione, il velinismo fatto sistema è degrado politico e civile. Su questo il Pd deve parlare ad alta voce. Sperando che finisca la terzietà etica di alcuni ambienti cattolici». (Fabio Martini, Stampa, 5 maggio 2009, p. 7, Interno).","Tipo: Suffissazione / Denominale, Formanti: velina, -eria 2 [Suffisso che forma sostantivi di valore collettivo.]"
velinismo,sost,"(Iron.) La moda delle veline televisive, con i loro comportamenti e atteggiamenti tipici.","«L’unico che ho sempre apprezzato a sinistra», aggiunge la consigliera provinciale di Napoli [Francesca Pascale], «è [Fausto] Bertinotti: il solo ad aver cura di se stesso». Ma molto spesso, il culto della bellezza, o meglio, la mania di rincorrere showgirl e miss per lanciarle in politica ha etichettato una tendenza, quella che passa, ormai, come velinismo tout court. (Angelo Agrippa, Corriere del Mezzogiorno, 10 marzo 2010, p. 3, Primo Piano). ** Sospetto anche il periodo della sfilata, proprio in contemporanea con la settimana dellamoda vera. Non appena le venti studentesse sono scese dalla loro improvvisata passerella, è espolosa la polemica. L’hanno accesa gli stessi studenti che hanno contestato duramente l’esibizione considerandola un inno al «velinismo». (Lello Gurrado, Opinione, 30 agosto 2011, p. 5, Speciale Milano).","Tipo: Suffissazione / Denominale, Formanti: velina, -ismo"
velino,sost,"(Scherz.) Valletto che affianca veline o presentatrici televisive; per estensione, chi si riconosce o è assimilato al fenomeno del velinismo.","Non c’è solo l’aspetto erotico: la gioventù è contagiosa, lo sapevano anche nell’antica Grecia (dove veline e velini, però, ne approfittavano per imparare). (Beppe Severgnini, Corriere della sera, 27 ottobre 2010, p. 1, Prima pagina).","Tipo: Suffissazione / Denominale, Formanti: velina, -o"
veltronata,sost,"(Iron.) Trovata tipica di Walter Veltroni, già vicepresidente del Consiglio dei ministri e sindaco di Roma.","un calice alla volta, un grissino dopo l’altro, qualcosa di buono lo raccogli. Scoprendo innanzitutto che in questa pur piccola città [Udine] la squinzia del Pd non la conosce di persona quasi nessuno. Perché lei è in fondo ciò che appare: un’idea, una veltronata, un frame di YouTube, una foto formato jpeg, l’esempio da manuale di una candidata costruita a tavolino e fatta lievitare con un abile uso dei media. (Guido Mattioni, Giornale, 6 gennaio 2010, p. 7, Il Fatto).","Tipo: Suffissazione / Denominale, Formanti: Veltroni (Walter), -ata 1 [valore iron. spreg.]"
veltroneggiare,verb,(Iron.) Comportarsi secondo i modi e gli atteggiamenti tipici di Walter Veltroni.,"Il Pd annaspa, ringrazia la chiesa per le parole antigovernative e trova il coraggio di farsi sentire. Il ministro degli interni ombra [Marco] Minniti invita ad ascoltare «Il monito del Vaticano». Rosy Bindi coglie l'occasione per attaccare il governo, ma anche quella parte di Democratici che continua a inseguire la destra su sicurezza e immigrazione. [Walter] Veltroni veltroneggia: «Dobbiamo garantire i cittadini ma anche accogliere gli immigrati». (Giorgio Salvetti, Manifesto, 27 settembre 2008, p. 8, Politica e Società).","Tipo: Suffissazione / Denominale, Formanti: Veltroni (Walter), -eggiare"
veltroneria,sost,"(Iron.) Modo di presentarsi, di pensare o di proporre tipico di Walter Veltroni.","la convinzione tetragona, la tecnica chitarristica, le migliaia di date, i diciassette album in studio, gli altrettanti dischi dal vivo, tutta questa massa di lavoro esclude che nell'essere Ani DiFranco ci sia della veltroneria di facciata. Anche se ci sembra la sacerdotessa di un modo di intendere musica, impegno, relazioni e società un filo pesante e narcisistico, DiFranco è una lavoratrice coerente e indefessa. (Matteo Bordone, Sole 24 Ore, 8 gennaio 2012, p. 44, Musica).","Tipo: Suffissazione / Denominale, Formanti: Veltroni (Walter), -eria 2 [Suffisso che forma sostantivi di valore collettivo.]"
veltroniano,sost,"Chi o che si richiama alla linea politica di Walter Veltroni, già vicepresidente del Consiglio dei ministri e sindaco di Roma.","è un liberal veltroniano come Salvatore Vassallo a criticare il teorema che ""divisi si perde"": «Il rapporto tra l'elettorato del Pd (35%) e quello dei partiti alla sua sinistra (2,8%) è di 5 a 1 e perciò il problema non sta nel fatto che due candidati si siano divisi i voti del Pd». Il problema è politico, laddove per il popolo di sinistra il volto del rinnovamento non ha contorni democratici. (Emilia Patta, Sole 24 Ore, 14 febbraio 2012, p. 18, Politica e Società). ** E poi giù con gli elogi a [Giorgio] Napolitano: dai «renziani», Roberto Giachetti e Paolo Gentiloni, ai veltroniani Giorgio Tonini e Magda Negri, fino alla popolare Simonetta Rubinato. (Giovanni Innamorati, Sicilia, 31 marzo 2013, p. 5, Il Fatto).","Tipo: Suffissazione / Denominale, Formanti: Veltroni (Walter), -(i)ano"
Veltroni-boy,loc nom,"(Iron.) Sostenitore, stretto collaboratore di Walter Veltroni.","«Con Veltroni ci siamo incontrati per caso un paio di mesi fa al Salone del Libro a Torino, abbiamo parlato qualche minuto e credo che questo abbia fatto piacere a tutti e due. È sempre una persona molto ricca sul piano umano. Ma non mi andava di essere catalogato tra i Veltroni Boys» [Francesco De Gregory intervistato da Aldo Cazzullo]. (Corriere della sera, 31 luglio 2013, p. 6, Primo Piano).","Tipo: Composizione / Nome+nome, Formanti: Veltroni (Walter), boy (inglese)"
veltronismo,sost,"La strategia politica di Walter Veltroni, già vicepresidente del Consiglio dei ministri e sindaco di Roma.","Dobbiamo riconoscerlo: siamo stati faziosi e miopi. Abbiamo puntato l'indice contro il veltronismo, argomentando che sposava l'ideologia capitalista della crescita e dello sviluppo. Ma non si possono distorcere in questo modo le posizioni dell'avversario -- pardon, del competitor --. Negare le novità e perciò travisarle. Ammettiamo ciò che è vero: veltronismo e Piddì non sono affatto neo-capitalisti, tanto meno neo-liberisti. No: hanno tutt'altri orizzonti, addirittura un cambio di sistema. (Anubi D’Avossa Lussurgiu, Liberazione, 19 febbraio 2008, p. 1, Prima pagina). ** Dure le parole, invece, di Patrizia Sentinelli, coordinatrice romana della Sinistra Arcobaleno, «Il veltronismo deve essere messo in discussione, bisogna essere seri nell’analisi. Il veltronismo e il modo in cui si è affermato il Pd contribuisce a livello nazionale e locale a non portare al governo di centrosinistra e favorisce una rivoluzione verso la destra», ha aggiunto la Sentinelli (Susanna Barberini, Libero, 29 aprile 2008, p. 43, Roma). ** Veltroni smonta il quotidiano-monumento, allega videocassette e figurine Panini. I vecchi comunisti e la destra lo sommergono di critiche, persino di lazzi, ma le copie registrano in due anni un +35.000. Nasce in qualche modo lì il «veltronismo» (per i detrattori un cinico mix di facili effetti spettacolari, per i sostenitori un metodo per veicolare cultura a tutti) che poi trova la sua apoteosi nell'incarico da ministro dei Beni Culturali del primo governo Prodi tra il 1996 e il 1998. (Paolo Conti, Corriere della sera, 15 ottobre 2012, p. 9, Primo Piano).","Tipo: Suffissazione / Denominale, Formanti: Veltroni (Walter), -ismo"
veltronizzare,verb,"(Iron.) Ammorbidire, smussare, far rientrare in uno schema politicamente corretto, ma talvolta nebuloso; inserire nei grandi circuiti democratici, informativi e culturali; comprendere nella sfera d'influenza di Walter Veltroni.","[Walter Veltroni] Finanzia il dicastero [dei Beni Culturali] con le estrazioni del lotto, riesce a far riaprire la galleria Borghese a Roma e la Venaria Reale in Piemonte, inventa la Notte Bianca. Ma è lo stesso periodo in cui lo accusano di «veltronizzare» la Rai affidata al suo vecchio amico Enzo Siciliano, di seguire con silenziosa cura nomine e indirizzi della tv pubblica. (Paolo Conti, Corriere della sera, 15 ottobre 2012, p. 9, Primo Piano).","Tipo: Suffissazione / Denominale, Formanti: Veltroni (Walter), -izzare"
veltronizzato,agg,(Iron.) Assimilato a Walter Veltroni.,"Ti raccontano che poi, ormai veltronizzati -- peggio, franceschinizzati -- anche quei vecchi compagni avevano finito per dire «obbedisco». (Guido Mattioni, Giornale, 6 gennaio 2010, p. 7, Il Fatto).","Tipo: Suffissazione / Denominale, Formanti: Veltroni (Walter), -izzato"
veltrusconi,sost,(Iron.) Reciproco avvicinamento delle posizioni e delle scelte politiche di Walter Veltroni e di Silvio Berlusconi.,"Le sigle alla fine sono pure molto vicine Pd di [Walter] Veltroni, Pdl di [Silvio] Berlusconi: anche il destino degli acronimi depone per un Veltrusconi delle regole essenziali, molto probabile dopo il 15 aprile. In fondo li divide soltanto una elle. Onore al merito di aver riportato in vigore sigle e nomi politici. (Fabrizio Binacchi, Opinione, 29 marzo 2008, p. 4, Primo Piano). ** durante la seduta, dalle tribune riservate agli ex parlamentari alcuni esponenti socialisti (Bobo Craxi, Mauro del Bue e Riccardo Nencini), Verdi (Grazia Francescato, Loredana De Petris e Paolo Cento) lanciano volantini che ricalcano una vecchia locandina cinematografica di un film intitolato «Legge truffa 2009», regia di Veltrusconi, corredata dall'immagine di Silvio Berlusconi, bombetta e vestito grigio, sullo sfondo del Colosseo. (Lorenzo Fuccaro, Corriere della sera, 4 febbraio 2009, p. 14). ** Anche «Uolter» Veltroni, d'altra parte, ebbe il suo morfologico incrocio, addirittura sulla copertina di «Newsweek», «Veltrusconi». (Filippo Ceccarelli, Repubblica, 17 gennaio 2014, ).","Tipo: Parola macedonia, Formanti: Veltroni (Walter), Berlusconi (Silvio)"
veltrusconismo,sost,(iron.) La tendenza determinata dal reciproco avvicinamento delle posizioni e delle scelte politiche di Walter Veltroni e di Silvio Berlusconi.,"Antonio Di Pietro attacca Veltroni: «Ecco l'ultimo atto del veltrusconismo: un'equa spartizione tra amici fidati e sodali di partito, decisa a tavolino tra Pd e Pdl». (Paolo Conti, Corriere della sera, 19 febbraio 2009, p. 9, Politica).","Tipo: Suffissazione / Denominale, Formanti: Veltrusconi, -ismo"
vendoliano,sost,"Sostenitore di Nichi Vendola, esponente politico di Rifondazione comunista, presidente della Regione Puglia dal 2005; il linguaggio tipico di Nichi Vendola; relativo a Nichi Vendola.","Si scopre che i «vendoliani» sono una borghesia colta fatta di giovani e di pochissimi operai. «Il dato curioso -- spiega [Fausto] Anderlini -- è che il blocco di elettorato vendoliano è un ceto medio istruito: la quota di laureati è altissima rispetto alla media -- siamo al 25% -- così come la quota di diplomati. È un elettorato informato che ha voglia di partecipare». (Lina Palmerini, Sole 24 Ore, 7 dicembre 2010, p. 6). ** In vendoliano stretto, un idioma particolare che mescola retaggi sindacali, filosofemi post-marxisti e infarinature psicoanalitiche (sempre contro la dittatura del maschio), Nichi si rammarica che [Beppe] Grillo, pur affrontando temi «necessari e dovuti», sia «un po' tributario di un codice sessista e maschilista», (Paolo Bracalini, Giornale, 8 maggio 2011, p. 10, Interni). ** Il compromesso al quale si sta lavorando prevede un proporzionale con soglia di sbarramento al 5%, preferenze e un premio di governabilità non più alto del 10% ma da assegnare alla coalizione vincente. [Silvio] Berlusconi potrebbe in tal modo recuperare la Lega e stringere alleanze nuove con qualche lista civica o movimento ([Luca Cordero di] Montezemolo?) per giocare davvero la partita tenendo unito il centro-destra. E [Pier Luigi] Bersani potrebbe annunciare con maggiore tranquillità quell'alleanza di democratici e progressisti con la vendoliana Sel alla quale sta lavorando da mesi (la firma è prevista per il 13 ottobre). (Emilia Patta, Sole 24 Ore, 25 settembre 2012, p. 5, Il caso Lazio). ** Ma perchè i vendoliani hanno deciso di votare in modo riconoscibile? Dopo il drammatico esito della quarta votazione, i vertici escono allo scoperto e spiegano che si è trattato di una scelta difensiva. In mattinata, nonostante l’assicurazione politica che il partito avrebbe sostenuto [Romano] Prodi, dal Pd qualcuno avrebbe iniziato a sondare con troppa insistenza le intenzioni degli esponenti di Sel. Atteggiamenti che hanno insospettito i vendoliani. Così è nata l’idea di cautelarsi rispetto ad eventuali accuse post voto. (Avvenire, 20 aprile 2013, p. 5, Primo piano). ** Le prime scosse telluriche in commissione, come la battaglia che infuria sulla clausola «salva-Lega» e le pressioni dei centristi per il ritorno alle preferenze, erano probabilmente nel conto: l'importante è vedere se l'asse con il Cavaliere e con [Angelino] Alfano reggerà alla prova dei fatti, visto che su montiani, neopopolari e vendoliani [Matteo] Renzi non può contare dopo averli invitati ad arrangiarsi. (Pierfrancesco Frerè, Sicilia, 23 gennaio 2014, p. 20, Noi Oggi).","Tipo: Suffissazione / Denominale, Formanti: Vendola (Nichi), -(i)ano"
venerdì nero,loc nom,"Venerdì di grave crisi per i mercati finanziari; per estensione, venerdì segnato da sciagure, pesanti sconfitte o gravi disagi.","Venerdì nero, per la ex Cdl. Sarà forse l'effetto terminale di quell'approssimativa strategia del nulla e dello scontro totale coltivata da [Silvio] Berlusconi che -- sospira Antonello Soro dal quartier generale dei deputati del Pd-Ulivo -- ha fatto scattare una sorta di «clausola di dissolvenza» del centrodestra. (Francesco Lo Sardo, Europa, 10 novembre 2007, p. 2, Primo piano). ** Oggi, in sede Ue, si capirà se il «venerdì nero» dei mercati finanziari è derivato da fatti contingenti e recuperabili [...] oppure se è iniziato l'attacco della speculazione internazionale al BelPaese perché non ritenuto in grado di avviare una credibile politica di risanamento. (Giuliano Cazzola, Quotidiano Nazionale, 11 luglio 2011, p. 6, Primo Piano). ** Come sempre è capitato, anche nei tanti venerdì neri del trasporto pubblico locale, le ragioni degli utenti, gli interessi della città, l’immagine internazionale di Milano, per le confederazioni non contano nulla. Sono meri effetti collaterali. (Dario Di Vico, Corriere della sera, 6 aprile 2017, p. 1, Prima pagina).","Tipo: Composizione / Nome+aggettivo, Formanti: Venerdì, nero"
venetismo,sost,Concezione autonomistica del Veneto.,"La prima pietra è stata il referendum online lanciato su un sito, plebiscito.eu, cuore del venetismo. Da quel giorno è stato un terremoto. Tanto lavoro e tam tam sui social network in perfetto stile grillino: incoraggiati dal73%di sì Veneto, anche i cugini friulani del Fronte Furlan di Adriano Biasion andranno al voto a ottobre. (Ilario Lombardo, Secolo XIX, 7 aprile 2014, p. 6, Radar).","Tipo: Suffissazione / Denominale, Formanti: Veneto, -ismo"
verbiparo,agg,"(Iron.) Che genera, produce parole.","Innumerevoli sono, peraltro, le coniazioni effimere: quelle che Vittorio Coletti definisce in un suo saggio «parole senza fortuna» o «parole mancate», frutto dell’ossessione verbipara (il vocabolo è proprio di Coletti) che porta molti scrittori, giornalisti, politici a partorire incessantemente parole nuove. (Giuseppe Antonelli, Corriere della sera, 25 febbraio 2016, p. 1, Prima pagina).","Tipo: Confissazione / Suffissoide, Formanti: verbo, -paro"
verdeoro,agg,"Per metonimia dai colori della casacca, relativo alla squadra nazionale di calcio del Brasile.","Devastante l'effetto del numero 10 verdeoro. Neymar [da Silva Santos Júnior] ha la personalità dei campioni: in un attimo cambia la sua serata e rimette in corsa il Brasile. (Roberto Ventre, Messaggero, 13 giugno 2014, p. 34, Sport).","Tipo: Composizione / Aggettivo+aggettivo, Formanti: verde, oro"
vertice-fiume,loc nom,Incontro al vertice di durata eccezionalmente lunga.,"Un vertice fiume di 12 ore ma nessuna decisione sul «caso Fiorito», l’ex capogruppo regionale del Pdl del Lazio indagato dalla procura di Roma per peculato. La situazione di stallo non si è sbloccata neanche quando la presidente [Renata] Polverini, poco prima delle 9 di sera, è uscita da via dell’Umiltà con il volto scuro e l’aria di chi avrebbe tanto voluto sbattere la porta: «Occorre fare al più presto pulizia, sono pronta a rompere». (Messaggero, 14 settembre 2012, p. 1, Prima pagina).","Tipo: Composizione / Nome+nome, Formanti: vertice, fiume"
vetrinismo,sost,"(Iron.) Esibizione, esposizione davanti a tutti, come in una vetrina.","La giacca arancione di [Roberto] Formigoni si inscrive in questo cerchio magico, un vetrinismo sorridente e confidente che non lascia mai intendere come funzioni, dietro, la bottega. (Michele Serra, Repubblica, 18 luglio 2009, p. 36).","Tipo: Suffissazione / Denominale, Formanti: vetrina, -ismo"
vetrinizzazione,sost,"Esposizione, mostra pubblica, spettacolarizzazione di qualcosa.","Finora abbiamo visto che intere famiglie sociali non arrivano a fine mese e cadono nella povertà, ma ora il bacino è diverso e, voglio citare il libro di [Marco] Revelli, siamo di fronte a nuove fragilità. Penso alle zone di deprivazione che si sono prodotte con la «vetrinizzazione» del sociale, la spettacolarizzazione della merce e del consumo, che ha fatto credere che tutto fosse possibile. (Nanni Riccobono, Altri, 4 febbraio 2011, p. 12, Queer). ** In tempo di crisi e, nel caso di Modena, su un territorio devastato dall'evento sismico, interrogarsi sulle cose reali e virtuali ha significato per diversi pensatori criticare il mondo dei consumi, degli individui ridotti a merce e del saccheggio del patrimonio comune (anche urbano) e delineare un quadro di precarietà, manipolazione e «vetrinizzazione» (termine coniato dal filosofo Vanni Codeluppi) dell'individuo e della società. (Pierluigi Panza, Corriere della sera, 17 settembre 2012, p. 32, Cultura).","Tipo: Suffissazione / Denominale, Formanti: vetrina, -izzazione"
vetriolico,agg,"Al vetriolo, tagliente, fortemente polemico.","Trovare il tempo, scrivono fitti fitti di sabato pomeriggio e di domenica. Spartirsi gli spazi, anche: lei in cucina, lui nello studio ingombro dei dagherrotipi che colleziona. E i ruoli: «Io sono la carota, lei il bastone», sorride Michael, «ci scambiamo commenti anche vetriolici». E Daniela: «Ma quando capiamo che qualcosa funziona, ci complimentiamo molto l'uno con l'altra». La coppia è una terapia. (Giovanna Zucconi, Stampa, 28 luglio 2008, p. 34, Società e Cultura).","Tipo: Suffissazione / Denominale, Formanti: vetriolo, -ico"
vettura condivisa,loc nom,"Automobile usata da più utenti, al fine di ridurre i costi, l'inquinamento e i problemi di viabilità causati dal traffico cittadino.","A Trento è attivo da qualche mese un servizio di car sharing, con vetture condivise messe a disposizione da una cooperativa. Chiaro che il bike sharing ha altri obiettivi e mira a servire un diverso tipo di utenza, sempre comunque nell’ottica del risparmio energetico e della salvaguardia ambientale. (Franco Gottardi, Adige, 26 ottobre 2010, p. 47, Trento).","Tipo: Composizione / Nome+participio, Formanti: vettura, condiviso"
viaggio della speranza,loc nom,"Viaggio intrapreso da chi necessita di terapie mediche non disponibili nel proprio Paese o da emigranti extracomunitari in cerca di condizioni di vita migliori di quelle nelle quali vivono; per estensione, tentativo di portare a termine positivamente un'impresa che risulta particolarmente difficile nella zona nella quale si vive.","Fu in particolare il caso del latte artificiale a suscitare le polemiche più feroci, […] Uno scandalo che portò addirittura all'organizzazione di veri e propri «viaggi della speranza» verso Francia, Svizzera e Germania per accaparrarsi i prodotti a minor costo. (Federica Artina, Giornale, 5 febbraio 2005, p. 20, Cronache). ** Stroncare questo traffico, prevenire nuove, continue partenze per viaggi della morte (ben più che «viaggi della speranza» ) e aprirsi -- regolandola -- all’accoglienza: è questo il dovere delle nazioni civili e della comunità europea e internazionale, è questo il dovere della democrazia. (Giorgio Napolitano, Corriere della sera, 6 giugno 2011, p. 1, Prima pagina). ** L'Ismett, nato da una partnership tra la Regione siciliana, le aziende ospedaliere palermitane Civico e Cervello e l'Università di Pittsburgh, per interrompere i viaggi della speranza e creare un polo d'eccellenza in Sicilia, è al suo ennesimo successo scientifico nel campo dei trapianti, che negli ultimi tempi si serve anche della robotica. (Alessandra Turrisi, Avvenire, 26 giugno 2012, p. 14). ** Per anni si sono affidate ai viaggi della speranza, per lo più in Spagna o Ucraina, pur di rincorrere il sogno di una maternità o paternità negate da infertilità assoluta. D’ora innanzi quelle coppie non saranno più costrette a varcare i confini italiani. Perché la Corte Costituzionale, con un verdetto preso a larga maggioranza (dieci contro cinque, stando ai rumors), ha bocciato il divieto di fecondazione eterologa previsto dalla legge 40 del 2004. (Silvia Barocci, Messaggero, 10 aprile 2014, p. 2, Primo Piano).","Tipo: Polirematica / Nome+preposizione+nome, Formanti: viaggio, speranza"
viaggio-lampo,loc nom,Viaggio di brevissima durata.,"Evocando la complessità e l’apertura a tutti di una città che forse oggi è la più europea in Italia, Francesco ha evocato una sfida fatta di capacità di accogliere e amalgamare l’umanità e le esperienze più diverse. Sono tratti che si ritrovano nel simbolismo di ogni tappa del suo viaggio-lampo: una visita attesa a lungo, anche troppo; che è avvenuta in un momento di passaggio per il papato argentino e per la Chiesa italiana; e che è stato accompagnato da una partecipazione popolare straordinaria, in una giornata particolare. (Massimo Franco, Corriere della sera, 26 marzo 2017, p. 1, Prima pagina).","Tipo: Composizione / Nome+nome, Formanti: viaggio, lampo"
video-appello,sost,Filmato televisivo che costituisce un appello.,"In molti rinunciano a comizi di piazza e optano per dichiarazioni ai mass media, manifestazioni in luoghi simbolici o eventi locali. Video-appello, ad esempio, per Nichi Vendola, leader di Sel (schierata con la lista «Un’altra Europa con Alexis Tsipras») che pro­pone un elenco di 13 interrogativi per convincere gli elettori: «Se pensi che le persone sono più importanti delle merci; che ragazzi e ragazze del nostro Paese non debbano soffocare nella prigione della precarietà… ». (Vincenzo R. Spagnolo, Avvenire, 24 maggio 2014, p. 9, Primo piano).","Tipo: Composizione / Nome+nome, Formanti: video, appello"
videoattivista,sost,Attivista politico che esprime il proprio impegno attraverso riprese filmate di avvenimenti di grande rilievo sociale.,"Un gruppo di video-attivisti che, rischiando la propria vita, fa la spola tra la Siria e la Turchia con immagini della repressione di [Bashar al-]Assad per sensibilizzare l'opinione pubblica. (Emanuela Giampaoli, Repubblica, 6 giugno 2012, Bologna, p. XIII). ** «Ci sono stato da giugno a settembre -- racconta [Antonio Martino] -- e ho visto arrivare i primi profughi, uomini, donne, bambini scampati ai massacri, disertori dell'esercito poi passati nelle file dei ribelli e il gruppo di Freedom 4566, il cui incontro si è rivelato fondamentale». Un gruppo di video-attivisti che, rischiando la propria vita, fa la spola tra la Siria e la Turchia con immagini della repressione di [Bashar al-]Assad per sensibilizzare l'opinione pubblica. «È anche grazie a loro se in Occidente dopo molti mesi si è cominciato a parlare di Siria. Non ho usato l'80 percento dei filmati che avevo a disposizione perché troppo cruenti, tra scene di torture e violenze su donne e bambini, ma anche le immagini scelte che rappresentano la metà del mio film restituiscono la realtà terribile che quel popolo vive. Poi a corredo ci sono le testimonianze che ho raccolto sul campo». (Emanuela Giampaoli, Repubblica, 6 giugno 2012, Bologna, p. XIII). ** Impossibile restare indifferenti davanti alla brutalità della repressioni: ci sono scene di tortura che mettono i brividi, la spietatezza dell'allampanato dittatore è sconcertante. L'unica speranza la si può intravedere nell'incessante lavoro dei video-attivisti in rete, nella continua diserzione dei militari ex governativi. (Aldo Grasso, Corriere della sera, 29 giugno 2012, p. 63, Pay Tv).","Tipo: Adattamento, Formanti: video-, attivista"
videocapsula,sost,Capsula di piccolissime dimensioni dotata di dispositivi per la ripresa e la trasmissione di immagini.,"«La video capsula -- spiega [Guido] Costamagna -- è più sensibile nella diagnosi dei polipi e potrebbe sostituire da un punto di vista diagnostico la colonscopia, indagine invasiva che fa molta paura. Nel suo viaggio intestinale registra ben trentacinque immagini al secondo». Forse disponibile in autunno è indicata nelle sospette patologie tumorali e infiammatorie oltre che in presenza di sangue occulto nelle feci. (Mariapaola Salmi, Repubblica, 26 gennaio 2010, p. 33, Salute).","Tipo: Confissazione / Prefissoide, Formanti: video-, capsula"
videochat,sost,"In informatica e nel settore delle telecomunicazioni, ambiente virtuale nel quale è possibile stabilire rapporti di conoscenza o tenere conversazioni con altri utenti, in collegamento audiovisivo, per mezzo di una webcam e di un microfono.","Il servizio di videochat su Skype sarà per [Mark] Zuckerberg una nuova calamita per fidelizzare i suoi settecentocinquanta milioni di utenti. (Edoardo Segantini, Corriere della sera, 8 luglio 2011, p. 52, Idee & opinioni).","Tipo: Prestito / Inglese, Formanti: video-, chat (inglese)"
videochiamare,verb,Chiamare mediante un videotelefono o un videofonino.,"I telespettatori potranno videochiamare anche in diretta da casa grazie a Skype [...] e le immagini saranno mostrate in diretta. (Luca Dondoni, Stampa, 16 novembre 2011, p. 46, Spettacoli).","Tipo: Confissazione / Prefissoide, Formanti: video-, chiamare"
videochiamata,sost,Chiamata mediante un videotelefono o un videofonino.,"Penso a una decina di anni fa […] Ricordo che scoprii Skype e la video chiamata gratis. Mia moglie lo inaugurò dicendomi dall'Italia «adesso controlla tu la bambina che vado a fumarmi una sigaretta...». (Benny Casadei Lucchi, Giornale, 19 febbraio 2012, p. 24 Style week). ** [Silvio] Berlusconi, ed è un'altra novità, si è fatto sentire da Arcore non più in collegamento telefonico ma con una conference call tramite Skype. Ha spiegato di utilizzare sempre di più le videochiamate tramite internet, anche per parlare con i suoi figli all'estero. (Emilio Pucci, Messaggero, 23 febbraio 2017, p. 15, Primo Piano).","Tipo: Confissazione / Prefissoide, Formanti: video-, chiamata"
videochoc,sost,Video che colpisce la sensibilità comune e suscita scalpore.,"[tit.] Video-choc in Usa: l'hamburger è come l'eroina [testo] […] In America sono arrivati a questo punto. Per contrastare il dilagante fenomeno dell'obesità infantile si inventano di tutto. Anche i video-choc. L'idea è stata della Texas Pediatric Society e il filmato ha messo sottosopra la coscienza degli americani. (Enza Cusmai, Giornale, 5 ottobre 2010, p. 17, Cronache).","Tipo: Composizione / Nome+nome, Formanti: video, choc (francese), shock (inglese)"
videodiario,sost,"Cronaca filmata, giorno per giorno, di episodi realmente accaduti.","Se n’è andato ieri mattina il regista, scrittore e produttore nato a Bombay [Gil Rossellini], figlio di Roberto Rossellini e Sonail Dasgupta, fratello di Renzo, Isabella, Isotta e Roberto. Avrebbe compiuto il 23 ottobre 52 anni. Da tempo era ricoverato al Rome American Hospital dove ultimamente aveva dovuto subire l’amputazione di una gamba. Solo qualche giorno fa era stata annunciata la partecipazione al prossimo Festival del Cinema di Roma del suo «Kill Gil Vol. II 1/2», ennesimo capitolo del video-diario di vita e malattia che Gil considerò da subito come la testimonianza di un uomo «che vuole trasmettere agli altri quello che mi è successo, sia esteriormente che dentro la mia testa». (Leonardo Jattarelli, Messaggero, 4 ottobre 2008, p. 31, Cultura & Spettacoli).","Tipo: Composizione / Nome+nome, Formanti: video, diario"
videofonia,sost,Tecnica di telecomunicazione che permette di comunicare telefonicamente vedendo l'immagine del proprio interlocutore.,"su Skype pesa una causa legale intentata da Niklas Zennstrom e Janus Friis, i due fondatori, che contestavano a eBay il diritto su una parte del software del sistema. E in questi anni il mercato si è popolato di agguerriti concorrenti, come Gizmo5 e Jajah o la stessa Google con Gtalk, un servizio di videofonia anche integrato in Gmail. (Andrea Lawendel, Corriere della sera, 5 ottobre 2009, Corriere Economia, p. 30).","Tipo: Confissazione / Prefissoide, Formanti: video-, fonia"
videofonino,sost,"Telefono cellulare tecnologicamente avanzato, che può utilizzare i servizi di videofonia e di collegamento alla rete telematica.","A dire il vero il videofonino lo uso spesso anch’io, è utile; puoi fare numeri a caso finché non ti risponde una bella gnocca. O puoi fare numeri a caso finché non ti risponde una bella gnocca nuda. Io l’altro giorno ho telefonato finché non mi ha risposto una bella gnocca nuda e insaponata che era mezz’ora che cercava di capire come si spegne la telecamera. (Lucio Gardin, Adige, 10 ottobre 2010, p. 57, Lettere & Commenti).","Tipo: Confissazione / Prefissoide, Formanti: video-, telefonino"
videogiocare,verb,Giocare con i videogiochi.,"Uno degli youtubers più seguiti e apprezzati è senz'altro Favij, alias Lorenzo Ostuni 19 anni di Torino […] Che cosa fa esattamente? Realizza video divertenti dai 7 ai 20 minuti e si fa riprendere da una telecamera mentre intrattiene i suoi fans quando videogioca. (Carmelo Prestisimone, Corriere del Mezzogiorno, 15 dicembre 2014, p. 10, Nuove frontiere).","Tipo: Suffissazione / Denominale, Formanti: videogioco, -are 1 [Suffisso verbale]"
videomessaggio,sost,"Filmato preregistrato inviato in occasione di convegni o riunioni di grande rilievo; messaggio contenente immagini o filmati digitalizzati, inviato mediante posta elettronica o telefono cellulare.","Torna la voce di Romano Prodi. L’ex premier (e fondatore del Pd) ha inviato ieri un video-messaggio a Pier Luigi Bersani, che è stato poi trasmesso nel comizio tenuto in serata a Bologna. «Mi spiace di non essere lì con te e con voi, ma sono ormai quasi sempre vagabondo un po’ per l’Africa e un po’ altrove», ha detto Prodi prima di dirsi comunque «contento che tu (rivolto a Bersani, ndr), in questa ultima parte della campagna elettorale, abbia messo al centro di tutto il lavoro». (Avvenire, 16 febbraio 2013, p. 10, Oggi Italia).","Tipo: Calco lessicale / Internazionalismo / Nome+nome, Formanti: video, messaggio"
video-on-demand,loc nom,"Televisione a richiesta, trasmissione televisiva su richiesta dell'utente.","Ci sono invece differenze tra lo sviluppo di YouTube in Italia rispetto agli altri Paesi? «In Italia in modo particolare va a supplire il mancato decollo delle piattaforme di video on demand. I grandi broadcaster italiani non sono interessati a una distribuzione che toglierebbe contatti televisivi, per questo comprano i diritti per il web ma di fatto ne bloccano la circolazione. In YouTube troviamo sia la fruizione televisiva normale sia l’on demand, pirateria compresa» [Ruggero Eugeni intervistato da Alessandro Beltrami]. (Avvenire, 16 giugno 2013, p. 17, Agorà).","Tipo: Prestito / Inglese, Formanti: video ENG (inglese), on (inglese), demand (inglese)"
videopoker,sost,Videogioco che riproduce il gioco del poker.,"Il sottosegretario Carlo Giovanardi attacca: «Bisogna fermare la pubblicità ai videopoker, lo Stato guadagna poco e le famiglie si rovinano». Ma i giochi corrono: nei primi sei mesi di quest'anno sono stati raccolti 36 miliardi, un altro 20 per cento in più. (Corrado Zunino, Repubblica, 5 luglio 2011, p. 21, Attualità). ** Regalate «Inchiostro antipatico. Manuale di dissuasione dalla scrittura creativa» di Paolo Bianchi a chi, figlio, fratello, amico, vi ha manifestato l’intenzione di scrivere il suo primo libro. Non a chi ha già pubblicato: gli scrittori editi sono ormai incalliti nel vizio, come gli schiavi dell’eroina o del videopoker sanno di farsi male ma non possono smettere. (Camillo Langone, Foglio, 15 marzo 2012, p. 2). ** La provincia di Pavia, che confina con Piacenza, ha il record italiano di spesa pro capite per scommesse (2.700 euro l'anno) mentre a Cremona, città dirimpettaia sull'altra sponda del Po, una barista ha spento i videopoker stanca di assistere allo spettacolo dei clienti che si rovinano con le loro mani. (Claudio Del Frate, Corriere della sera, 17 febbraio 2013, p. 19, Cronache).","Tipo: Prestito / Inglese, Formanti: video ENG (inglese), poker (inglese)"
videotelefonata,sost,Comunicazione mediante un videotelefono o un videofonino.,"[tit.] C’è già la rete di comunicazione pubblica, entro due mesi coinvolti tutti i cittadini / Internet, Serrenti lancia il suo modello / Dal campanile un’antennina invia i rintocchi tecnologici / Luca Becciu: già oggi possibili videtelefonate, videosorveglianza e telecontrollo, e in più l’accesso alla Rete. (Unione Sarda, 3 gennaio 2006, p. 26, Medio Campidano).","Tipo: Suffissazione / Denominale, Formanti: videotelefono, -ata 2 [azione]"
video-verità,loc nom,Registrazione filmata di un evento controverso che può risultare determinante per ricostruire la verità sull'accaduto.,"[tit.] Insulti e molestie per strada / Il video-verità di una donna / Girato con una camera nascosta: diventa un caso europeo (Corriere della sera, 5 agosto 2012, p. 15, Esteri).","Tipo: Composizione / Nome+nome, Formanti: video, verità"
vigile elettronico,loc nom,"Apparato elettronico per la ripresa di immagini, collegato con una centrale operativa della polizia municipale, che serve a controllare la regolarità del traffico automobilistico.","Finora gli stranieri che arrivavano in città e che si avventuravano con l'auto nella zona a traffico limitato o sulle corsie protette dalle telecamere (spesso anche a causa di una segnaletica carente), pur immortalati dal vigile elettronico, non incorrevano in nessuna sanzione: l'Italia è infatti uno dei paesi che non hanno avviato le procedure per accedere alle banche dati relative alle targhe di automobilisti di altre nazionalità. (Valerio Varesi, Repubblica, 4 giugno 2013, Bologna, p. I). ** ormai il Comune ha deciso, l’instancabile vigile elettronico, dopo alcune traversie -- se ne parlò per la prima volta nel 2011 -- è ai nastri di partenza: dai primi di marzo inizierà a macinare le prime contravvenzioni, partendo da una zona pilota, presumibilmente il centro città. (Roberto Sculli, Secolo XIX, 21 febbraio 2014, p. 13, Genova).","Tipo: Polirematica / Nome+aggettivo, Formanti: vigile, elettronico"
vigilino,sost,Ausiliare del traffico.,"Il problema del ruolo dei vigili in città, rimane. La passata amministrazione ha fatto negli anni crescenti richieste di attività diverse da quelle tradizionali, più legate alla sicurezza che a quelle storicamente svolte dalla polizia municipale. Oggi, con il sindaco [Matteo] Renzi, ne arrivano altre, a cominciare dalla sostituzione dei vigilini nel controllo della sosta nella Zcs. È possibile fare tutto questo? «C’è un problema di priorità -- sottolinea [Mauro] Comi -- e poi bisognerebbe che ognuno facesse bene il suo mestiere. Io mi auguro che i vigili tornino a fare il loro lavoro. Mi piacerebbe che a parlare fossero le rappresentanze sindacali unitarie». (Marzio Fatucchi e Alessio Gaggioli, Corriere Fiorentino, 19 luglio 2009, p. 3, Primo Piano).","Tipo: Suffissazione / Denominale, Formanti: vigile, -ino 1 [Piccolo]"
vigoressia,sost,"Culto maniacale della forma fisica, da mantenere con diete esagerate e spesso squilibrate e con allenamenti estenuanti in palestra.","Il fenomeno del controllo ossessivo del peso e dei disturbi alimentari che vanno dall' anoressia alla bulimia passando attraverso molteplici altre formule di malessere, riguarda oggi tre nuove fasce di popolazione: gli uomini, specie dalla fase adolescenziale in poi, affetti da vigoressia, ovvero la ricerca ossessiva di un fisico perfetto di cui soffrono 4 uomini su 10 tra i 25 e i 35 anni. (Irma D'Aria, Repubblica, 22 novembre 2011, p. 36, Salute). ** «Nell’attuale contesto culturale e sociale si assiste ad un graduale e ulteriore cambiamento delle modalità di manifestazione dei disturbi alimentari: si parla non più solo di anoressia, bulimia e obesità, ma anche di vigoressia, ortoressia, binge eating disorders, drunkoressia. Denominatore comune di questi disagi non è più soltanto il rapporto col cibo ma la centralità del corpo» [Fabiola De Clercq intervistata da Francesca Ceccarelli]. (Giornale d'Italia, 13 luglio 2014, p. 11, Salute).","Tipo: Parola macedonia, Formanti: vigore, oressia"
villettopoli,sost,Agglomerato di villette; riferito anche a episodi di abusivismo edilizio intensivo.,"Sulle villettopoli ha qualcosa da dire anche il Pirellone. L'assessore regionale Daniele Belotti ha dichiarato: «Voglio creare un piano d'area che regolamenti la costruzione di seconde case di montagna. Basta con i villini in serie da 59.000 euro chiavi in mano propagandati su giornali e tv. Per l'inizio dell'autunno saremo pronti, non voglio imporre nulla ai sindaci ma mi auguro che concordino con me». Anche a Castione. (Aristea Canini, Corriere della sera, 22 agosto 2010, p. 7, Primo Piano).","Tipo: Confissazione / Suffissoide, Formanti: villetta, -poli 1 [Città]"
vincolo affettivo,loc nom,"Coppia di persone conviventi, stabilmente unite da un reciproco legame di affetto.","Eppure il suo [di Paola Concia] giorno più bello è venato di «tristezza» . E non solo perché il sottosegretario alla presidenza del Consiglio con delega alla Famiglia, Carlo Giovanardi, osserva che il «vincolo affettivo» tra le due neospose «non ha nulla a che fare con il matrimonio, così come è disegnato nella nostra Costituzione». (Monica Guerzoni, Corriere della sera, 6 agosto 2011, p. 25, Cronache). ** Prestissimo -- ha promesso [Elena] Fiorini -- gli uffici comunali dell’anagrafe [di Genova] riconosceranno la prima coppia di fatto convivente legata da vincolo affettivo. «La delibera -- spiega -- è immediatamente eseguibile. Abbiamo bisogno solo di qualche giorno per attrezzare gli uffici con la modulistica». (Dino Frambati, Avvenire, 23 maggio 2013, p. 4, Primo piano).","Tipo: Polirematica / Nome+aggettivo, Formanti: vincolo, affettivo"
violantiano,agg,"Di Luciano Violante, esponente dell'Ulivo.","L'onorevole pretoriano [Giorgio Stracquadanio] contro le colombe, rispettivamente sottosegretario-portavoce del premier [Paolo Bonaiuti] e vicecapogruppo alla Camera di stretta osservanza finiana [Italo Bocchino]. Bollati come «violantiano» (da supporter di Violante) e «dalemiano» (da amico di [Massimo] D'Alema, of course). «Siete culturalmente subalterni alla sinistra». Condannati per avere appoggiato la bozza Violante e la Bicamerale in materia di riforme. (Alberto D'Argenio, Repubblica, 5 aprile 2010, p. 8).","Tipo: Suffissazione / Denominale, Formanti: Violante (Luciano), -(i)ano"
violativo,agg,"Che viola, non rispetta una disposizione, un accordo, una legge.","«Il Tar del Lazio ha stabilito che il decreto salva-liste è inapplicabile al pasticcio del Pdl, perché la Regione ha esercitato la sua piena competenza legislativa sul procedimento elettorale». Gianluigi Pellegrino, avvocato del Pd, non nasconde la sua soddisfazione per la vittoria incassata davanti ai giudici amministrativi: «Oltretutto -- spiega -- il Tar ha sostenuto che l'eventuale ammissione della lista del Pdl sarebbe stata violativa dello stesso decreto legge pensato per salvarla». Insomma «una doppia bocciatura». (Vladimiro Polchi, Repubblica, 9 marzo 2010, p. 4, Politica).","Tipo: Adattamento, Formanti: violato, -ivo"
violenza domestica,loc nom,"Violenza perpetrata nell'ambito familiare o all'interno di una coppia, perlopiù nei confronti di una donna.","Non ha mai nominato, [José Luis Rodríguez] Zapatero, le molte leggi emanate in specie nel suo primo mandato a ritmo di una ogni pochi giorni, leggi che hanno cambiato radicalmente il tessuto sociale del paese: contro la violenza domestica sulle donne, per l'assistenza gratuita alle persone con handicap, per il riconoscimento e l'insegnamento scolastico della lingua dei segni, per l'eliminazione della balbuzie come causa di esclusione dal pubblico impiego, per l'eliminazione del concetto di colpa dalle cause di divorzio, per le adozioni, per le unioni civili, per la non discriminazione delle persone omosessuali. (Unità, 3 aprile 2011, p. 2, Diario). ** [tit.] [Mariella] Nava: «Canto [Oscar] Pistorius e la violenza domestica» [testo] [...] Dopo la canzone dedicata a [Piergiorgio] Welby e «Stasera torno prima» per la campagna di sensibilizzazione contro gli incidenti sul lavoro, Maria Giuliana (così all’anagrafe) affronta il tema della violenza domestica: «È impressionante il numero di episodi cruenti che hanno visto vittime le donne solo in questo primo scorcio di 2012. L’Onu ci ha iscritto tra i paesi più a rischio e non è certo un risultato di cui andare fieri. (Andrea Spinelli, Mattino, 26 marzo 2012, p. 19, Spettacoli). ** L'Italia è stata severamente redarguita dalle Nazioni Unite nella relazione di Rashida Manjoo, Rapporteur speciale del 2012 che dopo gli insulti al presidente della Camera avrebbe forse rincarato la dose: «La maggior parte delle manifestazioni di violenza in Italia sono sotto-denunciate nel contesto di una società patriarcale dove la violenza domestica non è sempre vissuta come un crimine... e persiste la percezione che le risposte dello Stato non saranno appropriate o utili». (Serena Dandini, Corriere della sera, 7 maggio 2013, p. 1, Prima pagina). ** E' una crociata bipartisan contro la violenza domestica (che in 10 anni ha fatto più vittime delle autobombe dei terroristi baschi dell'Eta), cominciata dall'ex premier socialista [José Luis Rodríguez] Zapatero nel 2004 con la legge sulle Misure di Protezione Integrale contro la Violenza di Genere. (Gian Antonio Orighi, Stampa, 7 gennaio 2014, p. 1, Prima pagina). ** Un bambino su 7 in Italia nasce e cresce in condizioni di povertà assoluta, uno su 20 assiste a violenza domestica e uno su 100 è vittima di maltrattamenti. E questi sono solo alcuni dei dati che emergono dall'ottavo Rapporto di monitoraggio sull'attuazione della Convenzione sui Diritti dell'Infanzia e dell'Adolescenza, presentato alla presenza del ministro del Lavoro [Giuliano] Poletti. (Giornale d'Italia, 20 giugno 2015, p. 4, Attualità).","Tipo: Calco lessicale / Internazionalismo / Nome+aggettivo, Formanti: violenza, domestico"
violenza familiare,loc nom,"Violenza perpetrata nell'ambito familiare o all'interno di una coppia, perlopiù nei confronti di una donna.","È la violenza familiare il killer numero uno in Europa. A subirla è il 12-15% delle donne e, per quelle che hanno tra i 16 e i 44 anni, è la prima causa di morte. La violenza dentro le mura di casa uccide più del cancro, degli incidenti stradali e delle guerre. A rivelarlo sono i dati forniti dal Consiglio d’Europa. (Arena, 21 novembre 2007, p. 4). ** Sempre a causa di maltrattamenti o di violenze sessuali gli utenti seguiti dal Consultorio nell'ultimo anno e mezzo (dal primo gennaio 2014 al 12 maggio 2015) sono in tutto 45 e la loro età rientra nelle fasce comprese tra i 20 e i 50 anni: c'è però anche un caso di una ragazza minorenne, sei tra i 51 e i 65 anni e 2 oltre i 65. Questi e altri dati relativi al fenomeno del maltrattamento e della violenza familiare emergono dalla risposta che l'assessora alla salute solidarietà sociale [Donata] Borgonovo Re da a un'interrogazione presentata dal consigliere provinciale Giacomo Bezzi. (Adige, 24 giugno 2015, p. 13, Trento).","Tipo: Calco lessicale / Internazionalismo / Nome+aggettivo, Formanti: violenza, familiare"
vippaio,sost,(Iron.) Il mondo dei vip; adunata di vip.,"Il lelemorismo è un impasto di «qualcunismo» […], di berlusconismo  […], di trash […]. A cui s’aggiunge, e diventa il cuore di tutto, una rete di relazioni che non pesca solo nel vippaio […] e fra le veline e i tronisti della «scuderia» di Mora ma impatta direttamente, molto direttamente, con la politica. (Mario Ajello, Messaggero, 29 ottobre 2010, p. 2, Primo Piano).","Tipo: Suffissazione / Denominale, Formanti: vip (inglese), -aio"
vippaiolo,sost,(Scherz. Iron.) Chi fa parte o frequenta il mondo dei vip; proprio dei vip e del loro ambiente.,"Lo chiamano «trenino rosso», e in effetti già il colore fiammante delle carrozze ci trasporta ai tempi in cui si giocava con i modellini. E come quei convogli in miniatura supera montagne e ponti, infila gallerie che nemmeno la nostra fantasia ha mai progettato così arditi. Il Bernina Express, con più corse giornaliere, percorre il tratto di ferrovia che unisce la cittadina di Tirano, in Valtellina, alla rinomata St. Moritz, ma per una volta non è la meta che conta, anche se si tratta della capitale svizzera dello sci vippaiolo. (Carlo Petrini, Repubblica, 5 maggio 2010, p. 42, Viaggi). ** A parte i film, spesso inediti per i normali circuiti (da segnalare uno delizioso di Laura Halilovic, «Io, la mia famiglia rom e Woody Allen»), anche il resto della programmazione ha parecchio da insegnarci. C'è l'ingenuità di occhi nuovi sui nostri tic e le nostre abitudini (la sit-com rumena I mondani che prende in giro i vippaioli e le fashion-victim, una cantante albanese che fa la parodia di Ambra Angiolini); ci sono ricette di cucina che vale la pena di provare; c'è il recupero di una semplicità popolare di cui ormai la nostra tivù si vergogna. (Walter Siti, Stampa, 21 novembre 2010, p. 37, Spettacoli).","Tipo: Suffissazione / Denominale, Formanti: vip (inglese), -aiolo"
vippame,sost,"(Iron. Spreg.) I soliti personaggi, più o meno noti.","Per gli annali, e la storia minima di un piccolo circo che è già evento, Italia-Usa finisce 3-2 per noi, cioè Francesca e Flavia, la metà più ludica di un quartetto che per un pomeriggio intrattiene Lea Pericoli (una leggenda senza tempo, la donna che ancora oggi, nel 2011, firma più autografi: complimenti, Lea), quel che resta del Gallo Gallinari prima del decollo per Denver, il fritto misto di vippame attirato dal potenziale mediatico, un pubblico trasversale e molto milanese riunito ad Assago (che non è Milano) da una furibonda fame di tennis accumulata negli anni, (Gaia Piccardi, Corriere della sera, 4 dicembre 2011, p. 51). ** Il purismo originario è di nuovo l'obiettivo della stragrande maggioranza dei parlamentari che reagiscono al caso Marra schierandosi con Roberto Fico, garante di quei valori, avverso al «vippame» che secondo lui ha contaminato il M5S. (Stefania Piras, Messaggero, 19 dicembre 2016, p. 9, Primo Piano).","Tipo: Suffissazione / Denominale, Formanti: vip (inglese), -ame"
vipparolo,sost,(Iron.) Chi vive nel mondo dei vip; proprio dei vip.,"Lontani i tempi in cui Lele [Mora] invitava nella sua villa in Sardegna decine e decine di piccoli vipparoli che passavano le vacanze a sbafo, svuotandogli i capaci frigoriferi, riempiti per altro dagli sponsor. (Aldo Grasso, Corriere della sera, 5 agosto 2012, p. 1, Prima pagina).","Tipo: Suffissazione / Denominale, Formanti: vip (inglese), -arolo"
vipperia,sost,"(Iron.) L'ambiente, il mondo dei vip.","Alla fine, è andata come voleva il presidente. Un matrimonio tranquillo, all'ombra delle sequoie di Villa Berlanghino. Imbottito di politici, ma senza vipperia padano-governativa: Umberto Bossi non è venuto, e così pure i ministri Roberto Maroni e Roberto Calderoli, bloccati da impegni e comizi. Non ce l'ha fatta neanche il governatore Roberto Cota, che pure dello sposo è grande amico. Così Roberto Simonetti, 37 anni, presidente della Provincia di Biella e deputato del Carroccio, s'è goduto la cerimonia da protagonista, per diventare il marito di Barbara Greggio, 40 anni compiuti proprio ieri. (Giuseppe Buffa, Stampa, 2 agosto 2010, Novara, p. 51).","Tipo: Suffissazione / Denominale, Formanti: vip (inglese), -eria 2 [Suffisso che forma sostantivi di valore collettivo.]"
vippismo,sost,(Iron.) Il mondo dei vip.,"Forse non hanno capito bene, questi adepti della nomenclatura d'accatto che ci ritroviamo, quale furiosa repulsione può suscitare la storia degli appartamenti degli enti pubblici affittati a prezzi risibili. Non hanno compreso che sulle case concesse per diritto di clan, di potere, di partito, di amicizia, di vippismo molesto il senso di ingiustizia di chi ne patisce l'esclusione è profondo, incontenibile, rabbioso. (Pierluigi Battista, Corriere della sera, 21 febbraio 2011, p. 38, Idee & opinioni).","Tipo: Suffissazione / Denominale, Formanti: vip (inglese), -ismo"
viralità,sost,"Propagazione della conoscenza di un'idea o di un prodotto entro gruppi omogenei di cittadini o di consumatori, specialmente utenti della rete telematica.","In casi come l'elezione dei sindaci, ciò produce effetti di senso verificabili, rispetto alle parole d'ordine televisive, generiche e fruste, dell'«io amo questo municipio» e dello «stiamo tutti assieme per migliorare». Queste vanno bene a «Porta a porta», sul web non ci crede nessuno. Nel frattempo, per i canali della viralità si trasmette comunicazione che per definizione non può essere controllata. (Stefano Bartezzaghi e Antonio Dipollina, Repubblica, 21 giugno 2011, p. 53, R2). ** mentre qualcuno già parla di un concorrente pronto a fare le scarpe a Twitter puntando sulla qualità dei contenuti, a pagamento, c'è chi è pronto a scommettere che il principio su cui si basa questo social network [Pheed] fa a cazzotti con la viralità della rete, per cui sarebbe destinato a fallire. (Anna Rita Rapetta, Sicilia, 23 ottobre 2012, p. 18, Noi Oggi). ** [Giulio Andreotti] ha sublimato se stesso diventando icona. Grazie alla presenza fisica sempre più metafisica, con le orecchie a sventola, la schiena curva e gli occhiali quadrati che andavano a comporre quasi un ultra-corpo, un logo umano; e alla diabolica presenza di spirito umoristico che, mescolando Machiavelli e Flaiano in un cinismo paradossale e autoironico, lo immunizzava anche dalla sovraesposizione mediatica dovuta ai processi per mafia e alla viralità dei suoi aforismi. (Luca Mastrantonio, Corriere della sera, 7 maggio 2013, p. 11, Primo Piano). ** Emilio Girino aggiunge anche un altro aspetto particolarmente importante: «I giovani d’oggi sono vittima di grande sfiducia nei contesti attuali sia economici che politici. Presentare loro due figure apicali, protagoniste della società a distanza di cinquant’anni, vuole essere testimonianza di una cultura che è viva e intatta e con ciò desideriamo aiutare a colmare questo deficit di fiducia alimentato anche dai messaggi contraddittori e amplificati dalla forte viralità dei media». (Daniela Scherrer, Avvenire, 8 ottobre 2015, Milano, p. 3).","Tipo: Adattamento, Formanti: virale, -ità"
viralizzare,verb,"Espandere, conquistare mediante una diffusione capillare nella rete telematica.","Colorare, scontornare, ritoccare, fotoshoppare, condividere, viralizzare. In fondo sta tutta qui la differenza tra l’analogico, che ritraeva la realtà dei volti, degli stati d’animo, delle storie, e il digitale che invece la realtà non la rappresenta. Ma la crea e la ricrea. E così rende postumo anche il presente. Perché lo riproduce e lo posta, mentre sta ancora accadendo. Di fatto è già post-fotografia. (Marino Niola, Repubblica, 2 dicembre 2017, p. 58).","Tipo: Suffissazione / Deaggettivale, Formanti: virale, -izzare"
viral marketing,loc nom,"Marketing virale: strategia di commercializzazione basata sul passaparola, sulla propagazione della conoscenza di un prodotto entro gruppi omogenei di consumatori.","Una pausa di riflessione sul viral marketing italiano. Funziona, nella maggior parte dei casi, così: le «digital Pr» scorrono le classifiche dei blog letterari e inviano mail identiche complimentandosi per la passione per la lettura (e non importa se quei blog appartengono a professionisti dell'editoria) e proponendo scambi di link, questionari, adesione a nuovi progetti portatori di visibilità online. (Loredana Lipperini, Repubblica, 30 aprile 2011, p. 41, Cultura).","Tipo: Prestito / Inglese, Formanti: viral (inglese), marketing (inglese)"
vitageno,sost,Principio vegetale che rigenera le cellule di un organismo o ne ritarda l'invecchiamento.,"I «malati» da visitare e curare diventano i geni, la diagnosi si farà su di loro, le cure saranno correttive e tese a non far nemmeno arrivare la malattia. E la dieta stessa sarà una cura, con probiotici, vitageni, chelanti di metalli pesanti (da riportare alla norma se in eccesso) e integratori: compresi gli ormoni quando cominceranno a diminuire con l'età. Le infiammazioni vanno «spente» (favoriscono tumori e invecchiamento cellulare). Lo stile di vita «attivato»: quello anti-aging (dieta, attività fisica, allenamento cerebrale). Meditazione e spiritualità sono potenti elisir di giovinezza. Niente stress: invecchia. Le rughe: evitarle con creme ricche in antiossidanti, antiinfiammatori e in fattori ripara-Dna. (Mario Pappagallo, Corriere della sera, 27 settembre 2007, p. 26).","Tipo: Confissazione / Suffissoide, Formanti: vita, -geno"
vocal-coach,loc nom,"Chi insegna le tecniche per l’uso, l'impostazione e la modulazione della voce.","come sempre, già a partire dalla prima serata, i cantanti saranno seguiti dai loro «vocal coach». (Luca Maragliano, Stampa, 28 gennaio 2012, Savona, p. 71).","Tipo: Prestito / Inglese, Formanti: vocal (inglese), coach (inglese)"
voip,sost,"Acronimo dell'ingl. Voice over Internet protocol, Protocollo di trasmissione della voce attraverso Internet.","«Rinforzeremo i controlli per bloccare la diffusione di informazioni dannose provenienti dall’estero in Cina e resistere alla penetrazione on­line di forze straniere ostili», faceva sapere -- senza giri di parole -- il capo dell’Ufficio informazioni del gabinetto, Wang Chen. Censura che ha un nuovo avversario da battere: i servizi telefonici via Internet, i cosiddetti Voip, che consentono di abbattere i costi delle chiamate. Il ministero per l’Industria e l’informazione tecnologica li ha banditi come «illegali», resistono solo quelli forniti dalla China Telecom e dalla China Unicom. (Avvenire, 2 gennaio 2011, p. 25, Oggi continenti). ** Il meccanismo sfrutta il VoIP, quindi il collegamento Internet, il traffico dati, lo stesso con cui si naviga e si accede ai social network. Non si paga la telefonata all’operatore, ma è pur sempre traffico Internet che viene scalato dal proprio piano mensile. (C[arola] F[rediani], Secolo XIX, 7 aprile 2015, p. 39, Xte / Società).","Tipo: Prestito / Inglese, Formanti: voice (inglese), over (inglese), Internet (inglese), protocol (inglese)"
volo blu,loc nom,Volo riservato alle alte cariche dello Stato.,"Attacca Maurizio Gasparri, presidente dei senatori Pdl: «Chi sa se hanno spiegato a [Massimo] D'Alema che la Rotkopf non è un pericoloso reparto dell'aeronautica di Hitler ma una società in affari con persone legatissime a lui. E chi sa se i giornali di [Carlo] De Benedetti faranno inchieste sui ""voli blu"" dalemiani. La questione morale a sinistra è molto grave». (Brunella Bolloli, Libero, 3 luglio 2011, p. 12, Italia). ** Perché da noi i voli blu pagati dai contribuenti dovrebbero essere coperti dal segreto (che Mario Monti ha finora lasciato intatto) se nel Regno Unito è tutto sul web dal 1997, volo per volo, passeggero per passeggero? (Gian Antonio Stella, Corriere della sera, 16 febbraio 2012, p. 1, Prima pagina). ** Nessun illecito penale e nessun danno all’Erario. Sono unanimi le conclusioni del Tribuale dei ministri (dopo le richiesta della procura di Roma) e della Corte dei conti che hanno mandato in archivio la denuncia dei parlamentari del M5S sul presunto «volo blu» utilizzato dal ministro [Roberta Pinotti] per tornare a Genova dopo il vertice Nato di Cardiff. (Messaggero, 14 gennaio 2015, p. 13, Primo Piano). ** il «virtuoso» ministro dell'Ambiente Gian Luca Galletti [...] usa esclusivamente voli di linea per i suoi seppur numerosi spostamenti, dimostrando che risparmiare si può e che rendere più piene le casse dello Stato, in fondo, è solo una questione di buonsenso. Sì, perché i voli blu, alla fine, li paga il cittadino con i suoi soldi. (Ch[iara] G[iannini], Giornale, 10 marzo 2017, p. 7).","Tipo: Polirematica / Nome+aggettivo, Formanti: volo, blu"
voltagabbanismo,sost,"(Spreg.) Il comportarsi da voltagabbana, cambiando opinione secondo la propria convenienza.","l'attenzione si fisserà su un passato che non passa, è il caso de «Il Gattopardo» con il suo involontario inno al trasformismo, oppure a situazioni più attuali, seppure non esenti da vizi antichi, come quella raccontata dal film di Luigi Zampa «L'arte d'arrangiarsi» (1954), sceneggiato da Vitaliano Brancati, in cui il siciliano Sasà, impersonato dal solito [Alberto] Sordi, è una specie di quintessenza del voltagabbanismo, genere a metà strada fra opportunismo e capacità di adattamento, ergo prima fascista eppoi baciapile. (Beppe Benvenuto, Repubblica, 8 aprile 2010, Palermo, p. XI). ** Non sapendo darsi una risposta, allora, secondo un antico costume nazionale, si avanza immediatamente il sospetto di opportunismo, trasformismo, «voltagabbanismo», e quant'altro. A mio giudizio chi vede le cose a questo modo si condanna a capire poco o nulla della storia recente e meno recente d'Italia. (Ernesto Galli Della Loggia, Corriere della sera, 8 marzo 2013, p. 1, Prima pagina).","Tipo: Suffissazione / Denominale, Formanti: voltagabbana, -ismo"
vorrei-ma-non-posso,loc nom,"(Iron. Scherz.) Aspirazione impossibile da realizzare, al di sopra delle capacità e dei mezzi di cui si può disporre; velleitario.","Con tutto il rispetto che si deve alla carica, colpisce che a questo ambiguo sottogenere mediatico abbia fatto ricorso il presidente di un ramo del Parlamento. Quello stesso [Gianfranco] Fini, oltretutto, che ad aprile, durante un consiglio nazionale e quindi con una platea ostile ha trovato il coraggio di dire la sua e di farlo in modo vero e spettacolare. Invece questi video vorrei-ma-non-posso sono poveri anche di spettacolo. (Filippo Ceccarelli, Repubblica, 26 settembre 2010, p. 1, Prima pagina). ** A testimonianza del «vorrei ma non posso», che appare il refrain di questa riforma, è accaduto qualcosa che se non è inedito sicuramente è particolare. Subito dopo la pubblicazione del testo Fornero in Gazzetta ufficiale le commissioni parlamentari già stavano lavorando su un restyling che verrà approvato usando come taxi un altro decreto, quello sullo sviluppo voluto da Corrado Passera. (Dario Di Vico, Corriere della sera, 23 luglio 2012, p. 1, Prima pagina). ** dal maxiemendamento 1.900, che come di di consueto andrà decriptato nemmeno fosse il codice Enigma, affiorano i reperti di una strategia dimostratasi insufficiente e comunque da rivedere con attenzione. Vale nel caso della tenuta delle coperture finanziarie, dopo che lo stesso presidente della Commissione Bilancio, Antonio Azzollini, ha verificato che non c'è violazione dell'articolo 81 della Costituzione, che i saldi sono rispettati, ma che sono emerse delle «criticità». E vale nel caso di certi facili scambi, a metà strada tra zampata equo-distributiva e «vorrei ma non posso», come la manovra sulle «pensioni d'oro» per finanziare una prova di reddito minimo garantito del valore di 40 milioni l'anno. (Guido Gentili, Sole 24 Ore, 27 novembre 2013, p. 1, Prima pagina).","Tipo: Conglomerato, Formanti: volere, ma, non, potere v. tr. e intr."
votificio,sost,"(Iron.) Fabbrica di voti, luogo in cui si vota freneticamente.","Nel corso del vertice pomeridiano di venerdì scorso tra i rappresentanti delle opposizioni e la giunta si è infatti raggiunto l’accordo per il ritiro della stragrande maggioranza dei 1.450 emendamenti ostruzionistici. Oggi dunque il Consiglio si dovrebbe trasformare in una sorta di «votificio» anche se è chiaro che le opposizioni, pur non potendo bloccare i lavori, sfrutteranno fino all’ultimo secondo i minuti a loro disposizione per contestare l’operato della giunta. (Adige, 19 dicembre 2011, p. 15, Trento). ** La riduzione del Parlamento a votificio non semplifica le cose. Tutti gli emendamenti, ad progettum, aziendam o personam, cercano disperatamente un treno legislativo su cui saltare, e di solito finiscono per trovarlo nel maxi emendamento alla legge di Stabilità, patchwork che la maggioranza deve approvare in pochi minuti, in piena notte e a occhi chiusi. (Antonio Polito, Corriere della sera, 9 aprile 2016, p. 1, Prima pagina).","Tipo: Suffissazione / Denominale, Formanti: voto, -ificio"
voto elettronico,loc nom,Voto espresso mediante tecnologie elettroniche.,"In ciascuna delle 12 mila e 700 sezioni interessate è stato sistemato un computer e un monitor. L’elettore votava con la tradizionale scheda (solo a Cremona 3 mila cittadini hanno sperimentato in cinque sezioni il voto elettronico, duplicando ai tasti del computer la scelta già operata a mano). (Corrado Giustiniani, Messaggero, 11 aprile 2006, p. 10, Primo Piano). ** Sia lode agli «scienziati pazzi» (e «capelloni»...). Vale a dire i protagonisti di una formidabile battaglia epistemologica che un professore del Mit di Boston piuttosto noto, David Kaiser, racconta nel suo «Come gli hippie hanno salvato la fisica». Posta in palio: la salvezza della meccanica dei quanti le cui evoluzioni (dalla crittografia all'informatica quantistica) fanno parte della vita quotidiana della contemporaneità, consentendo, per fare soltanto due esempi, i trasferimenti sui conti bancari e il voto elettronico. Opportunità che dobbiamo -- al pari dello spirito che ha informato di sé la rivoluzione high tech della Silicon Valley -- al calderone incasinatissimo della controcultura californiana degli anni Sessanta e Settanta, (Massimiliano Panarari, Stampa, 18 marzo 2012, p. 35, Società e Cultura).","Tipo: Calco lessicale / Nome+aggettivo, Formanti: voto, elettronico"
Vpo,sost,Sigla di Viceprocuratore onorario.,"Visto che i concorsi per assumere nuovi giudici portavano via un sacco di tempo e gli arretrati intanto si accumulavano, aprì le porte ad alcune migliaia di magistrati onorari, in genere avvocati scelti per titoli. Un’apertura temporanea: primo contratto di tre anni e poi di proroga in proroga. Si sa com’è l’Italia: il provvisorio slitta sempre, per indolenza, verso l’eterno. Risultato: poco a poco, i precari han finito per avere un peso sempre più centrale. Fino a sbrigare dieci anni dopo coi giudici onorari di tribunale (Got) la totalità delle esecuzioni immobiliari e coi viceprocuratori onorari (Vpo) la quasi totalità delle cause penali davanti al giudice monocratico. (Gian Antonio Stella, Corriere della sera, 12 maggio 2017, p. 1, Prima pagina).","Tipo: Sigla, Formanti: vice-, procuratore, onorario"
wap,sost,Acronimo dell'ingl. Wireless application protocol: protocollo informatico di telecomunicazione che permette l'accesso a Internet e la trasmissione di dati tramite il telefono cellulare; a esso relativo.,"Ormai è possibile connettersi a Facebook anche dal proprio telefono cellulare: esiste una versione del sito ottimizzata per lo schermo del telefonino e raggiungibile via wap o web. (Paolo Valentino, Corriere della sera, 19 marzo 2009, p. 25). ** C'è di tutto e di più nelle suonerie dei cellulari, pubblicizzate con accattivanti quanto demenziali videoclip che entrano nelle nostre case con martellante insistenza. In molti, specie i giovanissimi, ci cascano o ci sono cascati almeno una volta, abbindolati dalla parola «regalo» bene in evidenza, quando invece si tratta di servizi in abbonamento che «succhiano» credito dalle schede ricaricabili: in media, cinque euro la settimana, che crescono se effettivamente si scarica qualcosa: consumo Wap, servizi aggiuntivi. (Marco Raffa, Stampa, 1 ottobre 2010, p. 57).","Tipo: Prestito / Inglese, Formanti: wireless (inglese), application (inglese), protocol (inglese)"
waste-to-energy,loc nom,"Eliminazione e riciclaggio dei rifiuti urbani e industriali mediante combustione, con successivo sfruttamento dell'energia termica prodotta; relativo a tali operazioni.","Significativa la diversificazione anche per il gruppo Falck, sia di fonte energetica (eolico, fotovoltaico, biomasse e waste to energy) che geografica (Italia, Spagna Francia e Regno Unito). (Cristina Piotti, Corriere della sera, 30 luglio 2010, p. 70, Dossier Energia). ** Ladurner Ambiente spa ha stipulato un accordo di sviluppo comune con Renewable Power Development Europe, S.r.l. per lo sviluppo del waste-to-energy (ovvero l’energia da rifiuti) in Italia nei prossimi dieci anni. L’accordo prevede che entrambe le aziende collaborino allo sviluppo di progetti di generazione di energia con tecnologie innovative che utilizzano una varietà di combustibili tra cui il combustibile derivato da rifiuti (cdr, di cui Ladurner dispone di tecnologie collaudate per la produzione di qualità), fanghi di depurazione, biomasse e rifiuti agricoli. (Adige, 19 gennaio 2011, p. 9, Economia).","Tipo: Prestito / Inglese, Formanti: waste (inglese), energy (inglese)"
watchlist,sost,Lista di osservazione.,"I dati di mercato in tempo reale sono disponibili non appena si lancia l'applicazione, e inclinando il telefono, si possono visualizzare prezzi «live» anche prima di effettuare il login. Una volta effettuato l'accesso, si possono vedere le notizie in streaming di Thomson Reuters sulla situazione dei mercati. Le opzioni di layout consentono di personalizzare l'applicazione in base alle proprie esigenze: cambiare la pagina di apertura, modificare le colonne di dati nella watchlist, o combinare molteplici posizioni aperte in una sola. (Silvia Sindaco, Corriere della sera, 14 marzo 2011, Corriere Economia, p. 21).","Tipo: Prestito / Inglese, Formanti: watch (inglese), list (inglese)"
wearable computer,loc nom,"Personal computer di dimensioni molto ridotte, tascabile, indossabile.","Ormai da tempo i principali marchi dell'informatica e i laboratori delle università lavorano alla realizzazione di un concetto che fino a un decennio fa era confinato al mondo degli appassionati di fantascienza, e cioè al superamento del desktop «fisico». Ubiquitous computing, Wearable computers sono i nuovi parametri su cui misurarsi: dispositivi e tecnologie, cioè, che consentano un'interazione diretta uomo-macchina-ambiente e in cui l'elaborazione delle informazioni è integrata all'interno di oggetti e attività di tutti i giorni. Un'Internet delle cose, dunque, ma che vede anche lo stesso corpo umano come strumento interattivo. (Lorenzo Briotti, Repubblica, 24 ottobre 2011, Affari & Finanza, p. 32).","Tipo: Prestito / Inglese, Formanti: wearable (inglese), computer (inglese), pc (inglese)"
Web agency,sost,Agenzia di servizi che opera nel settore Internet.,"Alberto Tessaro, vicentino, classe 1976, si è laureato a Trento in Economia e Commercio nel 2000. Una tesi, supervisionata dal professor Narduzzo, sulle web agency, le aziende che realizzano siti internet che in quel periodo stavano esplodendo anche in Italia. «A pensarci adesso sembra preistoria» scherza. «In quegli anni tutti aprivano agenzie web, ma già all’epoca avevo intuito che si trattava di un settore poco adatto per le piccole imprese». (Adige, 14 febbraio 2011, p. 9, Università).","Tipo: Prestito / Inglese, Formanti: web- (inglese), agency (inglese)"
web-art,sost,Forma di arte ideata espressamente per l'ambiente telematico del web.,"Finito il tempo dei genitori annoiati a seguito dei loro cuccioli da far divertire a tutti i costi, inizia l'era della creatività condivisa tra adulti e bambini. È l'innovativa formula di «Uovokids», emanazione per l'infanzia del festival di performing arts diretto da Umberto Angelini che invita grandi e piccini a esplorare insieme le nuove frontiere dei linguaggi del contemporaneo: musica elettronica, danza, web art, design. (Sara Chiappori, Repubblica, 11 febbraio 2012, Milano, p. XIX).","Tipo: Prestito / Inglese, Formanti: web- (inglese), art (inglese)"
web-café,sost,"Caffetteria, bar o luogo di ristorazione nel quale i clienti possono collegarsi ai siti web di Internet.","Luca Benecchio aveva fondato il primo negozio «Snowave» a Bibiana (To) all'inizio degli Anni '90. Nel 1998 un punto vendita era stato aperto in corso Piemonte a Saluzzo. Poi divenne socio del «Bicchio», uno dei locali più «in» della movida saluzzese e, infine del «Web café», sempre di corso Piemonte. (Stampa, 11 marzo 2008, Cuneo, p. 68).","Tipo: Prestito / Inglese, Formanti: web- (inglese), café (inglese), caffè"
webcam,sost,"Videocamera digitale, generalmente di dimensioni ridotte, collegata a un personal computer per la trasmissione di immagini attraverso la rete telematica.","Il costo della web cam (meno di 30 euro) e la possibilità di collegarla a un normale computer portatile rendono questa apparecchiatura alla portata di tutti. (Cesare Peccarisi, Corriere della sera, 17 ottobre 2010, p. 54, Salute). ** si pensa subito alla scomparsa della storia, dell'antropologia, della psicologia e delle tecniche civili che una volta facevano comprendere a una classe colta, magari marcia ma capace di distinguere e capire, la natura degli uomini, l'importanza dei simboli, la necessità di un linguaggio che non fosse quello intellettualmente debilitante del web, delle webcamere e di altri trucchetti orwelliani così in voga oggi nel laboratorio italiano dell'irresponsabilità. (Giuliano Ferrara, Giornale, 17 marzo 2013, p. 1, Prima pagina). ** Il programma, battezzato «Nervo ottico», recuperava fotografie tramite le webcam ogni cinque minuti. Secondo il «Guardian» era ancora attivo nel 2012. Interpellato dal «Guardian», Yahoo ha negato di conoscere il sistema di spionaggio e ha accusato le agenzie di sorveglianza di una nuova violazione delle privacy dei suoi utenti. (Roberto Romagnoli, Messaggero, 28 febbraio 2014, p. 12, Esteri).","Tipo: Prestito / Inglese, Formanti: web- (inglese), cam(era) (inglese)"
Web-community,sost,"Comunità virtuale, spazio d'incontro e frequentazione nella rete telematica; l'intera comunità degli utenti della rete telematica.","Il fenomeno è mondiale. Riguarda migliaia di web community. Gli sciacalli che intossicano la Rete con le loro scorribande preferiscono le minoranze, prendono di mira i più deboli. (Paolo Baldini, Corriere della sera, 11 novembre 2011, p. 33, Cronaca).","Tipo: Prestito / Inglese, Formanti: web- (inglese), community (inglese)"
webdesigner,sost,Progettista di siti web.,"A Milano c'è buona parte delle aziende digitali più importanti, qui i centri media che smistano la pubblicità, qui i pochi incubatori di capitale finanziario e alcune tra le più promettenti start-up, con il loro capitale umano di sviluppatori di codice visionari, web designer, innovatori, creativi. Non c'è da stupirsi che sia milanese oltre un quarto dei terminali che ogni giorno si collega a Internet: uffici, laptop, tablet, cellulari. (Massimo Russo, Repubblica, 21 marzo 2012, Milano, p. I).","Tipo: Prestito / Inglese, Formanti: web- (inglese), designer (inglese)"
webdipendente,sost,Chi o che soffre del bisogno compulsivo di collegarsi alla rete telematica e di utilizzarne i servizi tramite il World wide web.,"ad alimentare un domanda non sempre appropriata di cure ci sono anche Tv e giornali, sui quali, certifica il Censis, cercano informazioni mediche rispettivamente il 42,9% e il 25,8% degli italiani. Un bombardamento di informazioni sanitarie che contribuisce a formare un popolo di ipocondriaci, come dimostra un'altra recentissima indagine dell'Ipsos, che rivela come il 54% degli italiani faccia visita oltre 10 volte l'anno al proprio medico di famiglia. Stressati dai pazienti web-dipendenti i dottori trovano però spesso in internet anche una rete di salvataggio. I siti rivolti soprattutto ai medici, in base alla stessa indagine Fimmg, vengono in aiuto al 76% dei camici bianchi nel corso della loro attività professionale e il 33% «smanetta» sul mouse durante il corso della visita. (Paolo Russo, Stampa, 10 ottobre 2011, p. 13, Cronache Italiane).","Tipo: Composizione / Nome+participio, Formanti: web (inglese), dipendente"
web economy,loc nom,L’economia prodotta dalla rete telematica e dalle imprese che accrescono l’uso del web.,"Nell’era della web economy, chi punta a lavorare per i grandi gruppi della rete -- da Amazon ad Apple, passando per Facebook e Twitter -- può disegnare percorsi di studi dedicati, grazie alla grande offerta in termini di lauree e master. (Sofia Fraschini, Giornale, 11 febbraio 2019, p. 23, MiaEconomia).","Tipo: Prestito / Inglese, Formanti: web- (inglese), economy (inglese)"
web-radio,sost,"Emittente radiofonica che trasmette mediante la rete telematica, da un sito web.","[tit.] Ateneo, cooperative sulla web radio [testo] [...] prende avvio «InfoCoop. Confcooperative Fvg Informa», il nuovo programma della web radio dell'Università di Udine realizzato in collaborazione con Confcooperative Fvg, che è il principale organismo regionale di rappresentanza, assistenza e tutela degli interessi delle imprese cooperative: (Messaggero Veneto, 22 novembre 2010, p. 9, Cronaca Udine).","Tipo: Prestito / Inglese, Formanti: web- (inglese), radio"
web-television,sost,"Emittente televisiva che trasmette mediante la rete telematica, da un sito web.","Un nuovo strumento per comunicare Torino in Europa attraverso l'occhio del mondo giovanile è attivo da gennaio in città. Si chiama Europocket Tv, una web-television che si occupa di tematiche giovanili e cerca di leggere la realtà locale in una prospettiva europea. Il network è spagnolo ed è nato a Valencia nel 2006 con il patrocinio del Parlamento Europeo. (Sara Settembrino, Stampa, 31 gennaio 2011, p. 61, Cronaca di Torino).","Tipo: Prestito / Inglese, Formanti: web- (inglese), television (inglese)"
webtv,sost,"Televisione digitale, diffusa attraverso la rete telematica.","Il fatto che si tratta di una interpretazione legislativa unica in Occidente dovrebbe far riflettere sulla portata di questo attacco non semplicemente a Google, ma alla libertà della Rete. Come la stranezza del comportamento dell'Agcom che riesce addirittura a peggiorare il decreto Romani e spingersi oltre nonostante restino ancora tutelate web tv e web radio che fatturino meno di 100 mila euro e con un palinsesto settimanale inferiore alle 24 ore di video. (Liberazione, 2 gennaio 2011, p. 9, Spettacoli). ** L’ultimo, in ordine di tempo, sarà Mario Baccini. Mercoledì presenterà la sua web tv. Si chiamerà «Il Moderato». Come tanti suoi colleghi, anche il deputato del Pdl ha deciso di dare un colpo di reni alla sua immmagine per non restare schiacciato dalla valanga che si abbatterà sui partiti nel 2013. (Alberto Di Majo, Tempo, 10 giugno 2012, p. 4, Primo Piano). ** l'interazione tra chi scrive e chi legge è alla base del ruolo sociale del web e fenomeni come la diffusione delle piattaforme e l'annunciato avvento della web-tv non potranno che alimentarla. (Massimo Gaggi, Corriere della sera, 4 marzo 2013, p. 27, Cronache).","Tipo: Prestito / Inglese, Formanti: web- (inglese), tv ENG (inglese)"
webzine,sost,Pubblicazione periodica diffusa soltanto attraverso la rete telematica.,"Nel progetto di promozione della lettura della Fondazione Bellonci anche la webzine «Terza pagina», animata dai ragazzi delle scuole. (Laura Martellini, Corriere della sera, 15 febbraio 2012, p. 10).","Tipo: Prestito / Inglese, Formanti: web- (inglese), -zine (inglese)"
welfarista,sost,"Chi sostiene l'importanza dello stato sociale, assistenzialistico; a esso relativo.","Nella Germania d'oggi, lo Stato è il direttore e, al tempo stesso, uno degli attori di una società fondamentalmente organicista, dove ogni tassello si incastra nell'altro; i sindacati non sono antagonisti, ma collaborano col mondo della produzione alla stabilità sociale e allo sviluppo economico, le banche operano in sintonia con i sindacati e il mondo della produzione, la popolazione tiene disciplinatamente il passo. Un caso unico. È il sogno anche del professor [Mario] Monti, ai cui progetti di crescita si oppongono, con la sua stangata fiscale, la vecchia cultura politica collettivistica e corporativa, il carattere antagonistico della società, i residui passivi del sistema welfarista novecentesco che Mario Draghi ha efficacemente riassunto nella «fine del modello sociale europeo». (Piero Ostellino, Corriere della sera, 9 maggio 2012, p. 1, Prima pagina).","Tipo: Suffissazione / Denominale, Formanti: welfare (inglese), -ista"
white collar,loc nom,"Colletto bianco; per antonomasia, impiegato.","La convinzione che certe situazioni accadano in contesti sociali degradati è quasi un pregiudizio. «Alcune donne maltrattate hanno un livello culturale elevato. Seguiamo anche vicende di ""colletti bianchi"", o casi in cui l'uomo molto facoltoso prenota la suite accanto a quella di lei, nell'hotel 5 stelle lusso». (Michela Proietti, Corriere della sera, 6 marzo 2012, p. 25, Cronache).","Tipo: Prestito / Inglese, Formanti: white (inglese), collar (inglese)"
wifi,sost,Acronimo dell'ingl. Wireless-Fidelity: tecnologia che utilizza le radiofrequenze per le telecomunicazioni e la trasmissione di dati senza fili; a essa relativo.,"Il Wifi è una rete senza fili che permette di connettere a quella fissa tutti i terminali mobili, entro 100 metri dall’«hot spot», il punto da cui parte il segnale. (Giornale, 13 febbraio 2007, p. 24, Cronache). ** Con il varo del pacchetto sicurezza, per la seconda volta, il governo punta a usare il pugno di ferro contro la prostituzione in strada, l’espulsione degli stranieri non in regola, gli ultras violenti, ma anche liberalizzare l’accesso alla rete wi-fi dal primo gennaio. […] L’abolizione dei paletti per l’accesso al wifi (inseriti nel 2005 da [Beppe] Pisanu), manterrà, secondo [Roberto] Maroni, invariati gli «standard di sicurezza». (Fabrizio Rizzi, Messaggero, 6 novembre 2010, p. 2, Primo Piano).","Tipo: Prestito / Inglese, Formanti: wireless (inglese), fidelity (inglese)"
wiki,sost,Chi o che diffonde in tempo reale il patrimonio collettivo di conoscenze accessibile attraverso la rete telematica; con particolare riferimento all'enciclopedia «Wikipedia».,"La parola wiki à anche usata come acronimo della frase inglese What I know Is, che descrive la sua funzione di condivisione generale, oltre che quella di immagazzinamento. Il «wiki» più conosciuto è senz’altro Wikipedia, l’enciclopedia telematica, che si vale dell’apporto di tutti gli utenti. Il primo software wiki fu creato da Ward Cunnigham nel 1995 e diede poi origine a Wikipedia, ideata da Jimmy (Jimbo) Wales e Larry Sanger. (Messaggero, 30 novembre 2010, p. 1, Prima pagina). ** Il giovane fisico americano Michael Nielsen è l'autore di «Reinventing discovery», un saggio-manifesto -- uscito recentemente negli Stati Uniti e già molto discusso -- che auspica una rivoluzione della ricerca scientifica sul modello Wiki: una «scienza aperta e online» capace di incrementarne la trasparenza e di favorire così la «democratizzazione del sapere». (Corriere della sera, 19 novembre 2011, p. 57). ** Jimmy Wales, lei ha fondato Wikipedia nel 2001 con Larry Sanger. Doveva essere una enciclopedia gratuita online -- si chiamava Nupedia -- ma da quando ha inserito i contenuti wiki, generati dagli utenti, è diventato il processo principale. Pensava in questo modo di dare un contributo alla democrazia? «In realtà, Wikipedia viene dal mio aver osservato il movimento del software libero su Internet. Ho visto come i programmi generati attraverso la collaborazione via Internet potevano essere di alta qualità. Quindi mi sono accorto che Internet era una grande strada per collaborare tra software e creare una piattaforma di utenti. Da qui è venuto il progetto di Wikipedia. Iniziato, appunto, con l'idea di fornire una enciclopedia online gratuita per tutti». (Andrea Gagliarducci, Tempo, 3 maggio 2012, p. 15, Omnibus).","Tipo: Prestito / Inglese, Formanti: wiki (inglese)"
wikipediano,sost,Chi fornisce o consulta le informazioni depositate nel sito Internet della «Wikipedia».,"«In 72 ore -- prosegue la [Sue] Gardner -- più di 1.800 wikipediani si sono uniti a noi per discutere le modalità di azione che la comunità vuole prendere contro questi disegni di legge. È la più ampia discussione mai avvenuta su Wikipedia, e questo dimostra il livello di preoccupazione raggiunto». (Federico Rampini, Repubblica, 18 gennaio 2012, p. 1, Prima pagina). ** quello che non ci dicono gli ormai stereotipati comunicati stampa delle holding cinematografiche o le spesso faziose diciture wikipediane intente a elencare gli aspetti feticisti dell’arte del ‘900 è che il film [«Le Cirque du Soleil»] a partire dal «sogno» (come «viaggio» nel tempo) di una ragazza che cerca il suo amore (un trapezista col quale ha incrociato per caso lo sguardo), per poi cadere nel vortice delle forme e quindi degli «stili» in mezzo a eserciti di soldati o monaci che inclinano e tendono i loro corpi su piani verticali, parla anche dell’arte italiana del primo novecento: (Davide Tedeschini, Giornale d'Italia, 22 febbraio 2013, p. 12, Società). ** «Le regole sulla presenza di esponenti politici su Wikipedia risalgono addirittura al 2008, quando l’enciclopedia cominciò a essere famosa e quindi c’era chi voleva sfruttarla a fini elettorali -- spiega Maurizio Codogno, wikipediano di lunga data --. La comunità scelse di limitarsi a parlamentari nazionali e sindaci dei capoluoghi di provincia, pensando che i candidati sindaco non avessero rilevanza prima di venire eventualmente eletti. Dopo il 2013, con i casi di Pizzarotti a Parma e Accorinti a Messina, si fece una nuova discussione, ma il consenso finale fu di non cambiare le regole». (E[manuele] Bu[zzi], Corriere della sera, 12 giugno 2016, p. 10, Primo piano).","Tipo: Suffissazione / Denominale, Formanti: Wikipedia, -(i)ano"
windowbag,sost,Airbag collocato al di sotto dei finestrini laterali di un'autovettura.,"Le 5 stelle Euro NCAP sono arrivate grazie ai tanti e sofisticati dispositivi che Fiat 500 offre di serie, ad iniziare da quelli dedicati alla sicurezza passiva: 2 airbag frontali «dual stage», 2 airbag laterali  anteriori  per protezione toracico/pelvica, 2 window bag e un airbag ginocchia per il guidatore. Di serie sono anche le cinture di sicurezza anteriori con doppio pretensionatore e limitatore di carico. (Amerigo De Peppo, Gazzetta del Mezzogiorno, 3 settembre 2007, p. 9, Auto e Moto).","Tipo: Prestito / Inglese, Formanti: window (inglese), bag (inglese)"
winemaker,sost,"Enologo, esperto di vini e dei processi di vinificazione.","Fino al 29 febbraio 100 Magnum della cuvée ideata per le «Città del Vino» dal winemaker di fama mondiale Roberto Cipresso in occasione dei 150 anni dell’Unità d’Italia, con i vitigni autoctoni più rappresentativi provenienti da ognuna delle 20 regioni della Penisola, dal Trentino-Alto Adige alla Sicilia, saranno in asta online (G[iuseppe] Cas[agrande], Adige, 27 gennaio 2012, SettePiù, p. 3).","Tipo: Prestito / Inglese, Formanti: wine (inglese), maker (inglese)"
wireless,sost,"Senza fili, tecnologia che utilizza la trasmissione in radiofrequenza; a essa relativo.","Gli internauti si sentono vittime collaterali delle trame terroristiche internazionali. E i baristi non hanno alcuna voglia di tenere una sorta di schedatura sulle abitudini dei clienti, un po’ come facevano i portinai nella Russia zarista registrando i contatti dei loro inquilini. E’ un paradosso in un Paese come l’Italia che vive più di altri la febbre di tablet, iPad, eBook e smartphone, tutti con standard wireless. (Giuseppe Sarcina, Corriere della sera, 6 novembre 2010, p. 3, Primo Piano). ** Per i maturandi più tecnologici, sulla rete, impazza la spiegazione sull’auricolare wireless, semplice da creare a casa. (F[rancesca] Ce[ccarelli], Giornale d'Italia, 24 giugno 2014, p. 3, Attualità).","Tipo: Prestito / Inglese, Formanti: wireless (inglese)"
workaholic,sost,"Chi dipende, in maniera ossessiva, dal proprio lavoro; dedicato al lavoro.","Questo è il mondo del lavoro come co-creazione dell’universo da parte dell’uomo. [Josef] Pieper -- come annota Raffaele Iannuzzi nella prefazione -- muove da questo nucleo originario, biblico-cristiano-occidentale. Quando questo diagramma cessa di essere l’orizzonte dell’agire umano, allora si cade inesorabilmente nella demonìa dell’«alcolismo da lavoro», si diventa «work alcoholic». Nel linguaggio comune: si vive per lavorare. (Burke, Tempo, 16 gennaio 2011, p. 16, Omnibus).","Tipo: Prestito / Inglese, Formanti: work (inglese), (alco)holic (inglese)"
workfare,sost,Assistenzialismo pubblico nel settore delle prestazioni lavorative utili alla collettività.,"Il cosiddetto workfare inglese (sussidi condizionati al lavoro) ha ad esempio prodotto impreviste dinamiche di dipendenza assistenziale e una vera e propria proliferazione di lavoratori poveri (i cosiddetti working poor). (Maurizio Ferrera, Corriere della sera, 25 marzo 2011, p. 56, Idee & opinioni). ** Niente da fare invece per l’innalzamento del tetto Isee, confermato in 6 mila euro così come in 500 euro mensili è stata confermata l’entità massima del beneficio. [...] Lo spera il centrodestra che invoca un passo avanti in tema di «work-fare». Neologismo coniato per definire il collegamento tra welfare e lavoro «di cui oggi -- a sentire il capogruppo di Ncd, Alessandro Colautti, e il consigliere Roberto Revelant (Ar) -- la legge manca e va integrata. La misura non si deve ridurre a un bonus povertà, a un intervento assistenziale (timore condiviso anche dal capogruppo di FI, Riccardo Riccardi), deve far seguire al sostegno economico l’inserimento lavorativo». (M. D. C., Messaggero Veneto, 23 giugno 2015, p. 12).","Tipo: Prestito / Inglese, Formanti: workfare (inglese)"
working poor,loc nom,"Lavoratore che, con il suo salario, non riesce a superare la soglia di povertà.","È chiaro che al di là dei dati statistici si stanno comparando mercati del lavoro assai diversi tra loro. Prendiamo, ad esempio, la differente diffusione di working poors, di lavoratori poveri, sotto-pagati e sotto-inquadrati. (Dario Di Vico, Corriere della sera, 6 maggio 2013, p. 5, Primo Piano). ** la questione è di così difficile soluzione che viene spesso la tentazione di mettere la cenere sotto il tappeto, usando indicatori aggregati di tasso di disoccupazione-occupazione che ormai spiegano poco perché incorporano molto lavoro precario, working poor (lavori a reddito insufficiente), voucher e dunque ignorano il problema della qualità del lavoro stesso. (Leonardo Becchetti, Avvenire, 2 dicembre 2016, p. 3, Idee).","Tipo: Prestito / Inglese, Formanti: working (inglese), poor (inglese)"
work-sharing,loc nom,Divisione del lavoro a tempo pieno tra due o più lavoratori a tempo parziale.,"Sintetizza per tutti [Tito] Boeri, in una conversazione al termine dei lavori, spiegando che la cassa integrazione made in Germany protegge meglio i lavoratori primo perché costa molto di più e in secondo luogo perché non viene mai spinta fino a zero ore come invece avviene in Italia. A monte c'è un forte ricorso delle imprese tedesche al work-sharing, alla riduzione degli orari di lavoro e in genere a soluzioni in nome della solidarietà che spesso porta anche a forti riduzioni di salario. (Roberto Bagnoli, Corriere della sera, 3 marzo 2011, p. 34, Economia).","Tipo: Prestito / Inglese, Formanti: work (inglese), sharing (inglese)"
yahwistico,agg,"Relativo a Yahweh, nome ebraico di Dio.","Eppure eccolo [l'essere umano] poco dopo, nella seconda narrazione «jahvistica», solitario all'ombra dell'«albero della conoscenza del bene e del male», evidente metafora botanica della morale, nell'atto di peccare, scardinando a proprio interesse la norma etica. (Gianfranco Ravasi, Sole 24 Ore, 9 maggio 2010, p. 38, Religioni e società).","Tipo: Suffissazione / Denominale, Formanti: Yahweh (ebraico), -istico"
yuppesco,agg,(Iron.) Degli yuppies; relativo allo stile di vita caratteristico degli yuppies.,"Prima del crollo del Muro, universitario, [Lajos Kosa] è stato tra i fondatori del Fidesz, giovani liberali impetuosi come sempre ce ne sono stati nella storia magiara. Solo che non avevano i capelli lunghi alla Petofi, ma un taglio yuppesco e giacca e cravatta, non declamavano versi, ma cifre di Pil. (Bruno Ventavoli, Stampa, 9 giugno 2010, p. 1, Prima pagina).","Tipo: Suffissazione / Denominale, Formanti: yuppie (inglese), -esco"
zapateriano,agg,"Di José Luis Rodríguez Zapatero, presidente del governo spagnolo dall'aprile 2004 alla fine del 2011.","Nella «confusione istituzionale», una «lettura provvidenziale». Man mano che ieri i risultati dagli exit polls alle proiezioni ai primi conteggi dei voti sembravano presentare solo «nebbia» o «ingorgo politico» o impossibilità di lettura dei dati, tutto questo in Vaticano appariva come «un chiarimento del cielo». Un soccorso inatteso dopo l’incubo zapateriano del primo pomeriggio. (Orazio Petrosillo, Messaggero, 11 aprile 2006, p. 9, Primo Piano). ** Nei primi tre anni del suo mandato la Spagna vide la creazione di quasi 4 milioni di nuovi posti di lavoro. Una «espansione di carta», denunciano oggi i suoi detrattori, visto che, dopo il ciclone della crisi economia globale, la Spagna si ritrova con una disoccupazione nuovamente sopra al 20% e una disoccupazione giovanile al 44%. Per non parlare del fatto che con la crisi le misure sociali sono divenute più pesanti sul bilancio dello Stato, facendo schizzare il deficit al 6,5% del Pil. Una performance che ha certamente ammutolito i sostenitori delle politiche zapateriane degli anni passati e scatenato le accuse e le rivendicazioni dei suoi detrattori. (Irene Tinagli, Stampa, 30 luglio 2011, p. 1, Prima pagina).","Tipo: Suffissazione / Denominale, Formanti: Zapatero (José Luis Rodríguez), -(i)ano"
zapaterismo,sost,"Il modello politico di José Luis Rodríguez Zapatero, presidente del governo spagnolo dall'aprile 2004 alla fine del 2011.","Come era avanti la Spagna, che solo agli inizi degli anni Settanta era ancora impigliata nel franchismo. Dal franchismo allo zapaterismo e noi, invece, costretti a vivacchiare nella palude del cerchiobottismo. (Stefano Zurlo, Giornale, 3 aprile 2011, p. 12, Esteri).","Tipo: Suffissazione / Denominale, Formanti: Zapatero (José Luis Rodríguez), -ismo"
zapaterista,agg,"Di José Luis Rodríguez Zapatero, che si richiama alle sue scelte politiche.","«La sprovincializzazione dello sport spagnolo è un processo che va avanti da anni. Ma forse la riflessione da fare è un'altra: quando la crisi non era esplosa, in Italia o in Francia mi dicevano ""Beato te, vivi in un Paese da favola. C'è la sinistra al governo, il benessere, i diritti ai gay..."". Complice un certo trionfalismo zapaterista, era una visione deformata della realtà. Oggi ci accorgiamo che il miracolo spagnolo aveva le sue ombre. Ma è altrettanto falso dire che adesso siamo nell'abisso. Con tutto il rispetto: non siamo la Grecia. O perlomeno: non ancora» [Javier Cercas intervistato da Mario Cicala]. (Repubblica, 7 luglio 2010, p. 64, Sport). ** [Carmen] Vela è nota per aver sostenuto in più occasioni, e a spada tratta, la legge zapaterista sull’aborto, asserendo che alla scienza non risulta che l’embrione sia un essere umano. Inutile dire che la nomina ha scandalizzato gli ambienti del centrodestra e del suo elettorato che confidava che il governo Rajoy avrebbe invertito la politica zapaterista in tema di bioetica.(Giorgio Israel, Foglio, 14 gennaio 2012, p. 2). ** [Pedro Sánchez] si è impegnato a sostenere la richiesta di assistenza per la quota di disoccupati che oggi ne è esclusa, il che non rappresenta certo una svolta, ma pare intenzionato a tallonare Mariano Rajoy senza lasciare solo a lui l’onere (ma anche la soddisfazione visti i recenti risultati positivi) di contrastare la crisi economica e la colossale disoccupazione. D’altra parte, dopo la lunga deriva zapaterista, questo è uno spazio oggettivamente da riempire nella sinistra spagnola e un segretario debole può cogliere l’occasione. (Sergio Soave, Avvenire, 29 luglio 2014, p. 3, Idee).","Tipo: Suffissazione / Denominale, Formanti: Zapatero (José Luis Rodríguez), -ista"
zapaterizzazione,sost,Omologazione al modello politico proposto da José Luis Rodríguez Zapatero.,"L'invito è rivolto ai militanti di centrodestra, al comizio di piazza Argentina: «Andiamo tutti a votare -- esorta la [Letizia] Moratti -- per evitare la zapaterizzazione del Paese». Per il sindaco, «la coalizione che sostiene [Giuliano] Pisapia non è credibile». (Rossella Verga, Corriere della sera, 27 maggio 2011, p. 2, Primo Piano).","Tipo: Suffissazione / Denominale, Formanti: Zapatero (José Luis Rodríguez), -izzazione"
zarizzazione,sost,"L’espansione nel mercato internazionale del modello commerciale del marchio Zara, impresa spagnola produttrice di capi d'abbigliamento che rispondono alle aspettative del grande pubblico; per estensione, la progressiva affermazione delle grandi catene commerciali.","Che sarà di questo nuovo buco nero in via Roma e dintorni? In che cosa si trasformerà quello stabile Anni Quaranta che fa da dirimpettaio al lussuosissimo palazzo San Carlo i cui sofisticati appartamenti (che hanno a loro volta sfrattato l'hotel Nazionale) stanno per essere consegnati al pubblico? «Con ogni probabilità, da quanto abbiamo saputo -- spiega il titolare del Caffè Maggiora -- anche in questo caso ricaveranno alloggi per milionari e al posto dei nostri negozi arriveranno le solite catene». Insomma, la «zarizzazione» della via salotto continua. Peccato che ci siano voci di chiusura anche per Fnac, che certamente non ha le spalle piccole. Verità? Gossip? Al negozio di via Roma i commessi negano che ci siano voci di trasloco. (Emanuela Minucci, Stampa, 6 agosto 2011, p. 48, Cronaca di Torino).","Tipo: Suffissazione / Denominale, Formanti: Zara (marchio della moda), -izzazione"
zemaniano,agg,Relativo all'allenatore di calcio Zdenek Zeman; da lui allenato.,"Trapattoni […] sa di calcio, non è uno spacciatore di schemi e di «intensità», non piace alla generazione zemaniana e sacchiana che, invece, lo compatisce, trattandolo come il nonno che sta seduto a capotavola e da un momento all'altro verrà riportato a casa e posto sulla poltrona. (Tony Damascelli, Giornale, 5 settembre 2015, p. 1, Prima pagina).","Tipo: Suffissazione / Denominale, Formanti: Zeman (Zdenek), -(i)ano"
zero emissioni,loc nom,Bassissima concentrazione di emissioni inquinanti; a essa relativo.,"Il lavoro svolto in ambito di sostenibilità dal nostro Gruppo è stato anche sottolineato dalla rivista «Fortune» che considera Enel una delle 5 aziende che possono cambiare il mondo. Un riconoscimento che arriva per la nostra azione di leadership nelle rinnovabili e per l’impegno a diventare «carbon neutral» (cioè produttori di zero emissioni nell’atmosfera) entro il 2050. (Patrizia Grieco, Avvenire, 27 maggio 2016, p. 2, Idee).","Tipo: Calco lessicale / Aggettivo+nome, Formanti: zero, emissione"
zerovirgola,sost,"(Iron.) Valore numerico di consistenza minima, inferiore all'unità; a esso relativo.","L’Italia sta uscendo lentamente, assai lentamente dalla crisi, ed è forte la convinzione di ricadere vittime di quella maledizione che nessun governo di destra o di sinistra è riuscito a esorcizzare: la crescita zero virgola. (Dario Di Vico, Corriere della sera, 22 ottobre 2010, p. 1, Prima pagina). ** Se la grande partita sarà tra Cina e Usa, tra Occidente e nuove economie, non si vede quale ruolo possa giocare un’Europa che si è autocondannata a percentuali ragionieresche da zero virgola. (Marlowe, Tempo, 10 dicembre 2011, p. 3, Primo Piano). ** la scelta di Fli e di Gianfranco Fini di stare al centro con Monti si è rivelata per quella che le urne hanno certificato: uno zero virgola. (M. Antonietta Calabrò, Corriere della sera, 1 maggio 2013, p. 12, Primo Piano). ** in base ai rilevamenti del nostro istituto di statistica, l’inflazione ora è stabile al più 0,3%. Viaggia sotto la soglia dell’1% da quasi un anno, precisamente da undici mesi, periodo settembre 2013-luglio 2014. L’Istat offre anche un altro dato di valenza assolutamente storica: una frequenza di «zero virgola» non si registrava dal 1958-1959, come dire da oltre mezzo secolo. (Luciano Costantini, Messaggero, 13 agosto 2014, p. 6, Primo Piano). ** Il deputato (e sottosegretario) montiano Enrico Zanetti, che al congresso di Sc previsto per domenica è pronto a presentare una mozione per restare autonomi, non ci sta: «È demenziale entrare nel Pd a chiamata. [Matteo] Renzi venga al congresso e spieghi». A Zanetti ha risposto il democrat Enrico Carbone: «I partiti dello zero virgola sono finiti». (Andrea Cuomo, Giornale, 6 febbraio 2015, p. 2, Il Fatto). ** Gli investitori non sono più disposti ad accontentarsi degli «zero-virgola».  (Pietro Saccò, Avvenire, 31 gennaio 2017, p. 9, Attualità).","Tipo: Composizione / Nome+nome, Formanti: zero, virgola"
zignare,verb,"Provocare, infastidire in modo assillante.","Alitalia di nuovo in mano allo Stato: a evocare uno ritorno al passato questa volta non è la sinistra, ormai extraparlamentare, ma Silvio Berlusconi. Il futuro premier è pronto ad andare avanti con la cordata italiana; se però Bruxelles si mette a «zignare», a dare fastidio, allora la compagnia di bandiera «potrebbe essere comprata -- è la ""minaccia"" -- dalle Ferrovie dello Stato». Tradotto: se l’Ue si mette di traverso, magari dicendo no al prestito ponte, la rappresaglia è pronta. (Adige, 30 aprile 2008, p. 4, Attualità).","Tipo: Suffissazione / Denominale, Formanti: zegna, -are 1 [Suffisso verbale]"
zona a traffico limitato,loc nom,Area urbana con accesso regolato da permessi e varchi elettronici.,"Raddoppiate pure le sanzioni alle intersezioni stradali: da 223 a 417. In aumento anche quelle per sosta in zona a traffico limitato passate da 314 a 464, (Messaggero, 27 novembre 2010, p. 45, Cronaca di Roma). ** Cambio di orari per gli accessi alle Zone a traffico limitato. […] «Il provvedimento è stato adottato per mantenere un corretto equilibrio che tuteli la vivibilità delle zone coinvolte, soprattutto nelle giornate maggiormente interessate dalla movida, quando si registra un massiccio afflusso di auto» [Antonello Aurigemma riportato da Fabio Perugia]. (Tempo, 29 marzo 2012, Cronaca di Roma, p. 8).","Tipo: Polirematica / Nome+preposizione+nome, Formanti: zona, traffico, limitato"
zona-euro,loc nom,Area economica e geopolitica che comprende gli stati membri dell'Unione europea che hanno adottato l'Euro come moneta unica.,"«Gli europei devono riconoscere che la costituzione europea va rivista in senso federale. Anche questo processo può contribuire a rendere più sereno il clima e più sicuro il futuro della zona euro» [Jean-Paul Fitoussi riportato da Francesca Pierantozzi]. (Mattino, 21 ottobre 2011, p. 10, Primo piano). ** Dall'Asia, agli Stati Uniti, alla Gran Bretagna, i governi, le banche centrali e gli investitori pressano i leader della zona-euro soprattutto su un punto: il «muro taglia-fuoco» dei fondi salvataggi dev'essere solido e va messo in condizione di funzionare al più presto. (Federico Fubini, Corriere della sera, 29 gennaio 2012, p. 14, Primo Piano). ** La riunione dei ministri della zona euro è fissata per oggi a Bruxelles. Pronto a battere nuovamente i pugni sul tavolo, Monti chiederà con forza che da subito si mettano nero su bianco i meccanismi che dovranno regolare l'intervento del fondo antispread ed è pronto a bacchettare pubblicamente tutti coloro che a suo giudizio, nelle segrete stanze di Bruxelles o di qualche capitale europea e persino di casa nostra, remano contro. (Marco Conti, Gazzettino, 9 luglio 2012, p. 1, Prima pagina). ** Il rischio che la crisi della zona euro non sia finita, come ha avvertito ieri il presidente della Bce Mario Draghi, impone a [Enrico] Letta cautela ma anche la necessità di avere al suo fianco il leader del principale partito della coalizione. (Marco Conti, Messaggero, 10 gennaio 2014, p. 1, Prima pagina).","Tipo: Calco lessicale / Nome+nome, Formanti: zona, euro"
zona-retrocessione,loc nom,Fascia bassa della classifica del campionato di calcio costituita dalle ultime quattro posizioni: le squadre che vi risultano classificate rischiano la retrocessione nella categoria o serie inferiore.,"l’uomo del miracolo non era più obbedito dai suoi giocatori e il grande Leicester, tornato piccolissimo, sta sbandando verso la zona-retrocessione. I problemi non si fronteggiano con l’album dei ricordi, nemmeno se sono quelli di ieri. La vita è sempre e soltanto adesso. (Massimo Gramellini, Corriere della sera, 25 febbraio 2017, p. 1, Prima pagina).","Tipo: Composizione / Nome+nome, Formanti: zona, retrocessione"
zonarolo,sost,"Nel calcio, giocatore che predilige il gioco a zona; relativo al gioco a zona.","[Silvio] Berlusconi (sconfessando la sua predilezione per uno zonarolo come il suo Arrigo Sacchi) ha badato di più a controllare l'avversario, a rintuzzarlo, a «curarlo», come si dice nei campetti periferici di Milano. (Aldo Grasso, Corriere della sera, 16 marzo 2006, p. 48, Sport). ** [Ralf] Rangnick non si accontenta di aver rispedito a casa l'Inter campione in carica, non ne parla già più, come se la vittoria per 5-2 a San Siro fosse stata declassata da «la miglior partita della mia carriera» a «un ricordo di cui non si puo' vivere». Lo chiamano «il professore» e non per gli occhialini da intellettuale, ma per il credozonarolo proposto in diretta tv quando ancora stava sulla panchina di un micro club (l'Ulm 1846) e la Germania giocava con il libero fisso (era il 1998). (Giulia Zonca, Stampa, 26 aprile 2011, p. 50, Sport).","Tipo: Suffissazione / Denominale, Formanti: zona, -arolo"
zona rossa,loc nom,"Zona di allerta e di esclusione; con riferimento a una zona di sicurezza, appositamente perimetrata, alla quale è interdetto l'accesso.","Lasciati i temi politici del giorno davanti a palazzo Chigi, da dove sono partiti i pullman, [Pier Luigi] Bersani, [Dario] Franceschini, Rosy Bindi e un altro centinaio di deputati si sono diretti all’Aquila. Atmosfera quasi da gita scolastica, fino a quando alla comitiva non viene il groppo alla gola che prende chiunque si avventuri tra le macerie della spettrale «zona rossa» della città terremotata. (Mario Stanganelli, Messaggero, 28 luglio 2010, p. 4, Primo Piano). ** I manifestanti, in corteo, si sono avvicinati con fumogeni e amplificatori, fino a qualche centinaio di metri dal palco del premier per disturbarne l'intervento. E ci sono riusciti, anche se controllati a vista dalle forze dell'ordine che avevano creato una sorta di «zona rossa» attorno all'area in cui si è svolta la cerimonia del giuramento degli allievi della Guardia di Finanza. (Enrico Paoli, Libero, 27 maggio 2012, p. 6, Primo Piano).","Tipo: Polirematica / Nome+aggettivo, Formanti: zona, rosso"
zona-tampone,loc nom,Zona cuscinetto presidiata dalle forze dell'ordine per garantire la sicurezza lungo il confine tra due stati in conflitto.,"I dirigenti di Gaza vorrebbero che i pescatori potessero uscire in mare fino a sei miglia dalla costa, e non soltanto a tre miglia come adesso. Vorrebbero anche lavorare nei campi situati nella «zona tampone», ossia lungo i confini con Israele, dove si stende il 35 per cento delle terre coltivabili. Adesso l’accesso è rischioso, o addirittura impossibile, perché gli israeliani sparano a vista. Eppure negli accordi sottoscritti nel 2012 si autorizzavano i pescatori a spingersi lontano dalla costa e i contadini a mettere piede nei loro piccoli poderi. (Bernardo Valli, Repubblica, 19 luglio 2014, p. 1, Prima pagina).","Tipo: Composizione / Nome+nome, Formanti: zona, tampone"
zupperia,sost,Locale di ristorazione nel quale sono servite e consumate zuppe di vario tipo.,"In Italia, facciamo più fatica a pensare la minestra in versione street food o come supporto ad altri ingredienti, tanto che la «zupperia» (souperie), intesa come luogo di acquisto e consumo di zuppe cremose, ha vissuto una brevissima stagione modaiola qualche tempo fa, senza evoluzioni e senza eredi. Nella quotidianità casalinga, invece, la cose vanno assai meglio: merito dei piccoli grandi elettrodomestici che semplificano l'approccio alla cucina, e dei grandi cuochi che ci hanno insegnato ad amare vellutate & affini. (Licia Granello, Repubblica, 29 ottobre 2006, p. 46, Domenicale).","Tipo: Suffissazione / Denominale, Formanti: zuppa, -eria 1 [Suffisso che forma sostantivi indicanti negozi, laboratori, luoghi di vendita, locali pubblici o servizi commerciali.]"
